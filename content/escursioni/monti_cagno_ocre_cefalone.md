---
title: Monti Cagno Ocre Cefalone
description: Estrema propaggine nord orientale del gruppo del Velino, il sottogruppo del Monte Ocre offre panorami eccezionali Sul Gran Sasso, sulla Maiella e su quasi tutte le vette principali del Velino-Sirente. L’itinerario proposto, piuttosto faticoso e non adatto ai bambini più piccoli e meno allenati, permette di raggiungere le tre vette del sottogruppo con un ampio e panoramico anello attorno alla bella valle di Settacque.
featured_image: /images_escursioni/monti_cagno_ocre_cefalone/monte_sirente.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 1 000 m
### Quota Massima: 2 209m slm
### Tempo di Andata: 3 ore 30 min
### Tempo di Ritorno: 2 ore
### Itinerario Segnato: Parzialmente
### Interessi per i bambini:
 L’escursione è assolutamente inadatta ai bambini e consigliabile solo con ragazzi ben allenati e molto motivati. La faticosa salita iniziale e l’assenza di punti di interesse particolarmente stimolanti agli occhi di un bambino scoraggeranno, infatti, la maggior parte dei giovani escursionisti. I collezionisti di 2000 apprezzeranno, invece, la concatenazione di tre cime da collezione.
### Interesse Paesaggistico: Medio
I panorami che spaziano su tutto l’Appennino e il paesaggio delle zone  più alte sono davvero fantastici, ma per lo più non particolarmente apprezzati dai bambini che non ci nulla di particolarmente interessante.

### Interesse Naturalistico: Basso
Le fioriture di orchidee e genzianelle attirano i bambini e i ragazzi più attratti dalla flora, ma vengono percepite come  troppo poca cosa in rapporto alla fatica fatta per apprezzarle.

Dalla strada si imbocca il poco visibile sentiero che, superato il piccolo sbancamento traversa nel prato, per poi addentrarsi nella pineta e raggiungere la piccola chiesetta degli alpini.
Al di la della chiesetta si segue l’evidente sentiero che traversa a mezzacosta dapprima nel bosco e poi all’aperto fino a raggiungere un albero isolato quasi in cresta con bella vista sul Sirente. In corrispondenza di tale albero si smette di traversare a mezza costa e il sentiero (poco visibile e non segnato) piega a destra e raggiunge in breve   la prima croce sulla cresta del Cagno.
Da qui in poi la via è sempre evidente. Si segue, infatti, la cresta fino a raggiungere una seconda e bruttissima croce a quota 1790 m e poi, sempre seguendo la ripida cresta, una prima anticima del Cagno a quota 2099 m. Dall’anticima la salita prosegue meno ripida e con qualche saliscendi si raggiunge una terza grossa croce e pochi metri più avanti la vetta di Monte Cagno (2159 m - 2h 30 min) caratterizzata da un’ulteriore croce, stavolta piccola e discreta.
Dalla vetta del Cagno si prosegue lungamente per la cresta, dapprima in discesa e poi in piano, fino a raggiungere la base della salita che conduce alla vetta del Monte Ocre (2209 m - 1h dal Cagno).
Dopo una meritata sosta si prosegue sempre in cresta fino a quando questa termina e precipita bruscamente verso la selletta di Settacque. Da qui si piega a destra (radi e scoloriti segni), in discesa, fino a raggiungere un piccolo pianoro erboso in corrispondenza del quale, anziché seguire il sentiero mal segnato e difficile da trovare, conviene piegare  sinistra e scendere direttamente alla selletta tra L’Ocre e il Cefalone, senza via obbligata, avendo cura di seguire le tracce più comode.
Raggiunta la selletta proprio sopra la testata della valle Settacque si seguono le evidenti tracce che salgono lungo il crinale a Nord di Monte Cefalone, raggiungono e superano un pianoro erboso ricco di doline e quindi conducono alla vetta del Monte Cefalone (2142 m - 45 min da M. Ocre) dalla quale si gode di un gran panorama sul sottostante piano di Campo Felice. 
Per la discesa si prosegue lungo la cresta sud est del Cefalone, tenendosi un po’ sulla sinistra fino ad intercettare un’ampia vallecola erbosa che scende a sinistra e che si percorre, sempre più ripida, fino a raggiungere il fondo di valle Cannavine dove si trova il sentiero che scende da Settacque. Si segue l’evidente sentiero a destra in discesa, si entra nel bosco e se ne esce in corrispondenza dei prati di Forca Miccia.
Da Forca Miccia si piega a sinistra e si segue la ripida sterrata che conduce, in circa 15 minuti, al termine della strada che sale dall’altipino delle Rocche dove l’escursione ha termine.



## Photo Gallery
![](/images_escursioni/monti_cagno_ocre_cefalone/monte_sirente.jpg "Monte Sirente: Panorama sul Sirente dall'inizio del sentiero")  ![](/images_escursioni/monti_cagno_ocre_cefalone/cresta_di_monte_cagno.jpg "Cresta di Monte Cagno: Salendo lungo la cresta di Monte Cagno")  ![](/images_escursioni/monti_cagno_ocre_cefalone/cresta_di_monte_cagno.jpg "Cresta di Monte Cagno: Salendo lungo la cresta di Monte Cagno")  ![](/images_escursioni/monti_cagno_ocre_cefalone/cresta_di_monte_cagno.jpg "Cresta di Monte Cagno: La valle dell'Aterno fa da sfondo alla salita")  ![](/images_escursioni/monti_cagno_ocre_cefalone/cresta_di_monte_cagno.jpg "Cresta di Monte Cagno: Quasi in vetta al Cagno")  ![](/images_escursioni/monti_cagno_ocre_cefalone/corno_grande.jpg "Corno Grande: Corno Grande visto dal Monte Cagno")  ![](/images_escursioni/monti_cagno_ocre_cefalone/monte_cagno.jpg "Monte Cagno: In vetta a Monte Cagno: sullo sfondo Corno Grande")  ![](/images_escursioni/monti_cagno_ocre_cefalone/settacque.jpg "Settacque: La valle Settacque dalla Cresta tra il Cagno e l'Ocre")  ![](/images_escursioni/monti_cagno_ocre_cefalone/cresta_di_monte_ocre.jpg "Cresta di Monte Ocre: Lungo la cresta di Monte Ocre (sullo sfondo la Maiella)")  ![](/images_escursioni/monti_cagno_ocre_cefalone/corno_grande_da_monte_ocre.jpg "Corno Grande da Monte Ocre: ")  ![](/images_escursioni/monti_cagno_ocre_cefalone/cresta_di_monte_ocre.jpg "Cresta di Monte Ocre: L'ultima salita per la vetta di Monte Ocre")  ![](/images_escursioni/monti_cagno_ocre_cefalone/in_vetta_a_monte_ocre.jpg "In vetta a Monte Ocre: ")  ![](/images_escursioni/monti_cagno_ocre_cefalone/da_monte_ocre_a_settacque.jpg "Da Monte Ocre a Settacque: Scendendo da Monte Ocre verso Settacque")  ![](/images_escursioni/monti_cagno_ocre_cefalone/campo_felice.jpg "Campo Felice: La vetta di Monte Cefalone precipita su Campo Felice")  ![](/images_escursioni/monti_cagno_ocre_cefalone/in_vetta_a_monte_cefalone.jpg "In vetta a Monte Cefalone: Il Velino visto dalla vetta di Monte Cefalone")  ![](/images_escursioni/monti_cagno_ocre_cefalone/cresta_di_monte_cefalone.jpg "Cresta di Monte Cefalone: Lungo la cresta di Monte Cefalone")  