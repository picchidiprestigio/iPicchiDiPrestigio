---
title: Monte Magnola
description: La via più breve per salire alla vetta del Magnola. La salita si svolge per buona parte sui tracciati delle piste da sci e sulle strade di servizio e, nonostante, i bellissimi scorci sul Velino non è tra gli itinerari più adatti per far amare l'escursionismo a un bambino. Nella lunga discesa, abbandonata la cresta può presentare qualche problema di orientamento.
featured_image: /images_escursioni/monte_magnola/cresta_monte_magnola.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 500 m
### Tempo di Andata: 1 ora 30 min
### Tempo di Ritorno: 2 ore
### Itinerario Segnato: Si
I segni, vecchi e sbiaditi, sono quasi insesistenti nella prima parte dell'escursione.
### Interessi per i bambini:
 Itinerario oggettivamente non molto interessante per i bambini: nonostante i più piccoli saranno divertiti dalla cabinovia e i collezionisti saranno motivati dal raggiungimento di una vetta sopra i 2000 m nessun bambino sarà realmente entusiasmato dall'itinerario che troverà "inutilmente faticoso". I motivi sono molteplici: a partire dalla devastazione fatta dagli sbancamenti per le piste da sci che si attraversano all'inizio alla mancanza oggettiva di un qualche motivo di interesse specifico per i più piccoli. Peccato perché i panorami sul Velino che si godono dalla cresta sono davvero superbi.Itinerario sconsigliato nelle giornate più calde.
### Interesse Paesaggistico: Medio
Il panorama che si gode dalla cresta sul Velino e sulla valle Majelama è davvero superbo, ma non sufficiente a motivare un bambino.

### Interesse Naturalistico: Basso
L'avvistamento di un grifone (frequente) o di un aquila (raro) può offrire un po' di motivazione ai bambini, ma non è solitamente sufficiente a entusiasmarli.

Dalla stazione di arrivo della cabinovia si scendono pochi metri fino ai tracciati delle piste e si imbocca la strada sterrata a sinistra che si segue, oltre un boschetto, fino  a raggiungere una pista sciistica.Si risale lungo la pista, si supera un incrocio con un'altra pista (rossa) e ci si sposta a sinistra a imboccare uno stradello di servizio che risale fino ad raggiungere nuovamente la pista. A questo punto, si lasciano piste e sentieri e si risale per delle tracce di sentierino sulla sinistra (sono presenti deboli residui di segni sbiaditi e scarsamente visibili).
Si segue il sentiero che punta alla seggiovia, piega a sinistra proprio sotto di essa e raggiunge, in breve, la stazione superiore (Monte Freddo, 1949 m). Lo stesso punto può essere raggiunto semplicemente risalendo lungo le piste, senza utilizzare le strade di servizio, ma questa scelta risulta ancor più demotivante per i bambini.Dalla stazione della seggiovia si risale della cresta per un sentiero identificabile grazie ad alcuni segni e ometti fino a raggiungere e superare alcune orrende lamiere messa a mo' di paravalanghe circa 50 metri più in alto. Si prosegue sempre lungo la linea di cresta per ambienti sempre meno contaminati dalla mano umana superando un primo tratto ripido e poi con pendenza moderata fino alla vetta (2200 m).
Per la discesa si prosegue a saliscendi lungo cresta in direzione opposta a quella di salita,  fino a raggiungere una sella (1950 m) dalla quale si scende, a destra, per uno scomodo sentiero di pietrisco fino alla conca sottostante.Si prosegue in direzione SE seguendo delle tracce di sentiero a sinistra, si lascia a destra una grossa dolina e si prosegue sempre per tracce nei prati fino a quando l'ormai evidente sentiero piega a sinistra (NE) in direzione di una sella che separa dai piani di pezza.Si ignora l'invitante sentiero (segnato) e si prosegue nel prato in discesa fino a quando, raggiunta una depressione si risale, leggermente a sinistra fino a vedere la stazione della seggiovia che si raggiunge, per prati, senza via obbligata.Dalla stazione della seggiovia si scende lungo i tracciati delle piste fino a raggiungere la stazione della cabinovia dalla quale si è partiti.



## Photo Gallery
![](/images_escursioni/monte_magnola/cresta_monte_magnola.jpg "Cresta Monte Magnola: La lunga salita di cresta.")  ![](/images_escursioni/monte_magnola/monte_magnola.jpg "Monte Magnola: In vista della vetta.")  ![](/images_escursioni/monte_magnola/monte_magnola_monte_velino.jpg "Monte Magnola Monte Velino: A pochi passi dalla vetta il panorama si apre sul Velino")  ![](/images_escursioni/monte_magnola/monte_magnola_monte_velino.jpg "Monte Magnola Monte Velino: La cresta oltre la vetta è sempre più bella")  ![](/images_escursioni/monte_magnola/monte_velino.jpg "Monte Velino: Il panorama sul Velino è fantastico")  