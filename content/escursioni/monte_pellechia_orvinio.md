---
title: Monte Pellechia Orvinio
description: La lunga, ma facile, passeggiata che dalle Pratelle conduce ala vetta del Pellecchia, massima elevazione dei Monti Lucretili, è una gradevole escursione che attraversa alcune delle zone meno frequentate del gruppo. Si tratta di luoghi che, negli anni, hanno subito notevoli modifiche antropiche e che oggi, abbandonati a loro stessi stanno riacquistando un aspetto selvaggio e isolato nonostante le numerose strade sterrate che si inerpicano un po’ ovunque.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 650 m
### Quota Massima: 1 368m slm
### Tempo di Andata: 2 ore
### Tempo di Ritorno: 1 ora 30 min
### Itinerario Segnato: Si
### Interessi per i bambini:
 L’escursione è piuttosto gradevole, ma non particolarmente affascinante per un bambino. In compagnia di giovani escursionisti è, solitamente, meglio salire dalla pineta di Monte Flavio.
### Interesse Paesaggistico: Basso
L’itinerario proposto attraversa zone rurali che si stanno rinselvatichendo. Seppure interessanti per un adulto, di solito, non solleticano la fantasia e la curiosità dei bambini. 

### Interesse Naturalistico: Basso
A parte le interessanti fioriture di orchidee, la possibilità di avvistare l’aquila reale è sicuramente la cosa che più attrae i bambini. A dirla tutta, però, sono un paio d'anni (scrivo a marzo 2016) che le aquile non le vediamo più e non scommetterei sul fatto che nidifichino ancora qui.

Da punto in cui la strada inizia a scendere, si imbocca la sterrata sulla sinistra, chiusa da una catena, che attraversa un prato e poi risale nel bosco.
Senza possibilità di errore si segue la sterrata fino al suo termine dove un cancelletto di legno sulla sinistra immette in un prato che si percorre in discesa, seguendo labili tracce e radi segni, per poi obliquare a sinistra fino ad intercettare una seconda sterrata proprio in corrispondenza dei resti di un vecchio edificio.
Si piega a destra, seguendo la sterrata, si supera un cancello di legno e filo spinato e si raggiunge un bivio (proprio sotto Colle Cima di Coppi, sulla destra)  dove si va a sinistra. La strada  prosegue in salita fino ad una netta curva a sinistra dove inizia a scendere lungo il fianco destro del Fosso di Fontana Sambuco fino a raggiungere l’ampia sella erbosa che ne costituisce la testata, quasi 100 m più in basso (ca. 1075 m slm; 1 h) della curva.
Dalla sella si abbandona la sterrata e si risale sulla sinistra verso un albero isolato sul cui tronco è un segno e dal quale parte un evidente sentiero che risale ripido e a svolte tra gli arbusti per poi entrare in una bella faggeta che risale fino alla cresta del Pellecchia.
La vetta si raggiunge piegando a sinistra e percorrendo i bei prati di cresta fino alla grossa croce (1368 m slm; 1 h dalla sella).  
La discesa per lo stesso itinerario richiede circa 1 h 30 min.



