---
title: Rifugio Giaf
description: Facile e breve itinerario che permette di salire al rifugio Giaf. Percorribile da tutti, è un itinerario particolarmente adatto in presenza di bambini piccoli anche grazie all’accoglienza del rifugio.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: T
### Ascesa Totale: 370 m
### Tempo di Andata: 40 min
### Tempo di Ritorno: 30 min
### Itinerario Segnato: Si
### Interessi per i bambini:
 L’itinerario descritto è molto semplice, poco faticoso e percorribile anche in presenza di bambini molto piccoli e non abituati a camminare in montagna. Il rifugio offre alcune attrezzature per i bambini. Purtroppo il campo da bocce, una volta fonte di gran divertimento per i bambini che giungevano al rifugio, è stato eliminato.
### Interesse Paesaggistico: Basso
Anche se il percorso e il rifugio sono inseriti in un ambiente molto affascinante il panorama non è di quelli adatti ad entusiasmare i bambini.

### Interesse Naturalistico: Alto
La presenza di numerose pinguicole lungo il percorso affascinerà qualunque bambino. Si raccomanda di non toccare le piante al fine di non danneggiarle.Tutto il percorso, inoltre, è ricco di mirtilli che incentivano anche i bambini più pigri a proseguire.

Dal parcheggio si segue la strada fino al primo tornante dove si imbocca l’evidente sentiero a destra. Senza possibilità di errore si segue il sentiero che sale dolcemente sul versante sinistro della valle.A quota 1230 m circa, il sentiero attraversa il torrente e risale a destra con una serie di tornanti in una zona  ricca di pinguicole.Sempre seguendo il sentiero, si esce dal bosco e si raggiunge il rifugio Giaf (1400 m).



