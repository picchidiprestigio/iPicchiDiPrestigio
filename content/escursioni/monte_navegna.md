---
title: Monte Navegna
description: Monte Navegna è la vetta più alta che si eleva tra i due laghi del Salto e del Turano e rappresenta un magnifico punto panoramico dal quale si possono ammirare alcune tra le più importanti catene montuose dell’Appennini Centrale, come il Velino e il Gran sasso.
featured_image: /images_escursioni/monte_navegna/antuni.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 950 m
### Quota Massima: 1 508m slm
### Tempo di Andata: 3 ore
### Tempo di Ritorno: 2 ore
### Itinerario Segnato: Si
### Interessi per i bambini:
 I panorami che si godono dalla vetta sono mozzafiato e risulteranno graditi ai ragazzi più grandicelli. L’itinerario, invece, non è particolarmente adatto ai bambini che, essendo solitamente poco interessati ai panorami, potrebbero trovarlo inutilmente faticoso. Con i bambini, quindi, può essere consigliabile ridurre l’itinerario e fermarsi alla fonte le Forche: di sicuro interesse per loro sono la vista di Antuni, arroccata sopra il lago del Turano, le rovine di Mirandella e i prati di fonte le Forche.
Dal cancello d’ingresso al cimitero si imbocca la scalinata sul lato opposto della strada che risale a sinistra di un edificio in rovina e conduce a un sentiero. Senza possibilità di errore lo si segue, dapprima ripido e poi con pendenza più moderata. Si supera un fontanile ormai in disuso e si prosegue, tagliando il pendio, fino a quando il sentiero piega nettamente a sinistra e, con alcuni tornanti e tratti più ripidi raggiunge una sella alla cui sinistra si trovano le rovine di Mirandella.
Dopo una breve visita alle rovine si prosegue lungo il sentiero che, con alcuni saliscendi, raggiunge l’inizio di una strada sterrata che si segue fino alla fonte le Forche (1143 m slm; 1h 45 min dal paese).
Qui si piega a sinistra, abbandonando la strada, per seguire un sentiero che traversa a mezzacosta fino a quando, su un ampio ed erboso crinale si piega nettamente a destra e si sale, decisi, fino alla vetta di Colle Mogaro (1276 m slm) dalla quale, dopo una breve discesa alla sella sottostante, si sale decisi fino alla vetta (1508 m slm; h 15 min dalla fonte).
La discesa per lo stesso itinerario richiede circa due ore.



## Photo Gallery
![](/images_escursioni/monte_navegna/antuni.jpg "Antuni: Panorama su Antuni durante i primi tratti di salita.")  ![](/images_escursioni/monte_navegna/primule.jpg "Primule: Primule nel bosco.")  ![](/images_escursioni/monte_navegna/fontanile_le_forche.jpg "Fontanile le Forche: Fontanile le Forche.")  ![](/images_escursioni/monte_navegna/le_forche_e_monte_velino.jpg "Le Forche e Monte Velino: Panorama sui prati del valico Le Forche e sul Velino.")  ![](/images_escursioni/monte_navegna/monte_soratte.jpg "Monte Soratte: Panorama verso il Monte Soratte durante la salita verso Monte Navegna.")  ![](/images_escursioni/monte_navegna/monte_cervia.jpg "Monte Cervia: c")  ![](/images_escursioni/monte_navegna/monte_navegna.jpg "Monte Navegna: Lungo i prati in prossimità della cima del Navegna.")  ![](/images_escursioni/monte_navegna/monte_velino.jpg "Monte Velino: Il gruppo del Velino visto dai prati che conducono in vetta.")  ![](/images_escursioni/monte_navegna/gran_sasso.jpg "Gran Sasso: Panorama sul Gran Sasso dalla vetta di Monte Navegna.")  ![](/images_escursioni/monte_navegna/monte_velino.jpg "Monte Velino: Panorama sul Velino dalla vetta di Monte Navegna.")  ![](/images_escursioni/monte_navegna/monte_navegna.jpg "Monte Navegna: La vetta di Monte Navegna.")  ![](/images_escursioni/monte_navegna/monte_cervia.jpg "Monte Cervia: Panorama sul Monte Cervia durante la discesa.")  