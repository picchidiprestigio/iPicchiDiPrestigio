---
title: Rifugio Vincenzo Sebastiani
description: La salita al rifugio Sebastiani è una facile e interessante passeggiata ricca di spunti interessanti per i bambini. Ottimamente gestito dalla Cooperativa Equo Rifugio, il Sebastiani è l’ideale per far passare una notte in rifugio ai bambini.
featured_image: /images_escursioni/rifugio_vincenzo_sebastiani/la_partenza_da_capo_pezza.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 570 m
### Tempo di Andata: 1 ora 30 min
### Tempo di Ritorno: 1 ora
### Itinerario Segnato: Si
### Interessi per i bambini:
 L’itinerario si dimostra di solito abbastanza interessante agli occhi di un bambino e il raggiungimento del rifugio è, di per se, fonte di grande soddisfazione per i bambini più piccoli. Il rifugio è gestito dalla Cooperativa Equo Rifugio e molte delle persone che ne fanno parte provengono dal gruppo di escursionismo giovanile del CAI di Roma: forse per questo si sono sempre dimostrati molto attenti alle esigenze dei più piccoli e il rifugio è molto frequentato da gruppi con bambini. Questo fatto, unito alla facilità di raggiungimento, alla buona cucina e al ricco programma di eventi estivi che tutti gli anni si svolgono al rifugio, rendono il Sebastiani una delle migliori scelte possibili per far provare ai bambini l’ebbrezza di una notte in rifugio.Per ulteriori informazioni è possibile consultare il sito del rifugio.
### Interesse Paesaggistico: Medio
Il panorama che si gode dal rifugio è splendido, ma manca di un qualcosa di misterioso che solitamente entusiasma i più piccoli. I ragazzi più grandi, invece si entusiasmeranno nell'ammirare il panorama e i dintorni del rifugio, specialmente al crepuscolo prima di andare al letto.

### Interesse Naturalistico: Basso
L’itinerario è troppo frequentato per sperare di osservare grossi animali. Quasi certo, invece, l’avvistamento di grifoni in volo. Di sicuro interesse il raccolto di lamponi lungo l’itinerario.

Da Capo Pezza (1535 m) si segue il sentiero ben segnato che sale a destra nel bosco. Si prosegue senza possibilità d’errore fino al limite dei boschi per sbucare sui prati della Valle Cerchiata a quota 1790 ca.Si prosegue brevemente sui prati fino ad un bivio dove si svolta a destra e si affronta una ripida salita di nuovo nel bosco (il sentiero a sinistra permette di raggiungere Colle dell’Orso).In cima alla salita, il sentiero piega a sinistra e inizia a risalire, ormai fuori dal bosco, per i prati e i pendii che in circa 30 minuti conducono al Rifugio Sebastiani (2102 m, 1:30 h).



## Photo Gallery
![](/images_escursioni/rifugio_vincenzo_sebastiani/la_partenza_da_capo_pezza.jpg "La partenza da Capo Pezza: ")  ![](/images_escursioni/rifugio_vincenzo_sebastiani/salendo_la_valle_cerchiata_in_un_giorno_di_pioggia.jpg "Salendo la Valle Cerchiata in un giorno di pioggia: ")  ![](/images_escursioni/rifugio_vincenzo_sebastiani/salendo_la_valle_cerchiata_in_un_giorno_di_sole.jpg "Salendo la Valle Cerchiata in un giorno di sole: ")  ![](/images_escursioni/rifugio_vincenzo_sebastiani/panorama_verso_monte_cefalone_e_il_piano_di_campo_felice.jpg "Panorama verso Monte Cefalone e il piano di Campo Felice: ")  