---
title: Monte Padiglione
description: Monte Padiglione (1627 m) è un modesto rilievo dei Carseolani appartenente al sottogruppo del Monte Midia e quasi completamente ignorato dagli escursionisti. La sua scarsa frequentazione è dovuta certamente alla modesta altezza, ma anche alla mancanza di qualunque tutela ambientale che rende l’intera catena dei Carseolani poco attraente e ad alto rischi di incontro con orde di cacciatori, fuoristrada, quad e quant’altro possa disturbare e danneggiare l’ambiente. Nonostante tutto, però, il Monte Padiglione rimane una meta ad alto interesse paesaggistico visti gli splendidi panorami che offre e lo splendore del sottostante Pian della Dogana.
featured_image: /images_escursioni/monte_padiglione/monte_padiglione.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 650 m
### Quota Massima: 1 627m slm
### Tempo di Andata: 2 ore 30 min
### Tempo di Ritorno: 2 ore
### Itinerario Segnato: Si
### Interessi per i bambini:
 Il percorso è semplice, breve e non faticoso e, come tale, ben si presta alla percorrenza da parte dei bambini ai quali dovrebbe risultare piuttosto gradito.
### Interesse Paesaggistico: Medio
Molo belli i panorami sul vicino Velino e sulla più distante Maiella. Solitamente i bambinin apprezzano il panorama sul Pian della Dogana che può facilmente essere raggiunto anche  per dare una sbirciata all’inghiottitoio posto a metà del prato (fare attenzione a non avvicinarsi al pozzo d’ingresso). Il periodo migliore per l’escursione è sicuramente l’autunno quando non fa più molto caldo, i boschi sono coloratissimi e, con un po’ di fortuna, il Velino e la Maiella son coperti dalle prime nevi.

### Interesse Naturalistico: Basso
A parte le belle fioriture di primavera e gli splendidi colori autunnali, l’itinerario non riserva di solito grossi spunti di interesse naturalistico: i grandi mammiferi sono stati sterminati da tempo e i rari uccelli sono troppo spaventati dai cacciatori per farsi vedere con facilità. Tuttavia è possibile imbattersi nell’elegnte volo dei grifoni provenienti dal vicino Velino (in effetti, in una recente escursione ne abbiamo visti ben 12 volteggiare sulla vetta).

Dalla piazzetta del paese si risale la lunga scalinata che porta alla chiesa alta. Poco sopra quest'ultima, sulla sinistra, parte un evidente sentiero che raggiunge presto un bivio posto proprio sotto alcune rovine. Si imbocca il sentiero di destra che risale con pendenza molto moderata il fianco di un’ampia vallata tagliandola a mezza costa fino a raggiungere un secondo bivio in corrispondenza di una selletta poco evidente.
Si piega a sinistra e si continua a salire dolcemente seguendo un ampio tratturo le cui dimensioni, unitamente alle tracce di muretti di sostegno, testimoniano la passata importanza del percorso che permetteva di condurre il bestiame agli ampi pascoli di Pian della Dogana.
Superati alcuni tratti boscosi si raggiunge una ampio costone dove il sentiero piega nettamente a destra, supera a mezzacosta un ampio tratto aperto, attraversa il fondo valle e inizia a risalire in modo più deciso fino a raggiungere l’inizio della faggeta.
Sempre lungo l’evidente sentiero si continua a salire, superando alcuni tornanti, tra bosco e tratti aperti fino a raggiungere il ben marcato Passo delle Fossette (ca. 1375 m slm; 1 h 30 min) dal quale si gode di uno spettacolare panorama sul bellissimo Pian della Dogana.
Dalla sella si piega a sinistra e, mantenendosi in cresta, si sale lungamente fino a raggiungere la vetta di Monte Padiglione (1627 m slm; 1 h dalla sela).
La discesa per lo stesso itinerario richiede circa 2 ore. In alternativa è possibile proseguire lungo la cresta in direzione opposta a quella di arrivo fino a intercettare un sentiero che scende a Pian della Dogana. Si percorre il piano in direzione NO, superando l’inghiottitoio che vi è nel mezzo, fino a raggiungere l’evidente sentiero che risale alla sella. Dalla sella si segue, a ritroso, il percorso di salita. Questa variante richiede circa tre ore e 100 m di dislivello aggiuntivi.



## Photo Gallery
![](/images_escursioni/monte_padiglione/monte_padiglione.jpg "Monte Padiglione: Lungo la cresta di Monte Padiglione.")  ![](/images_escursioni/monte_padiglione/monte_padiglione.jpg "Monte Padiglione: Lungo la cresta di Monte Padiglione.")  ![](/images_escursioni/monte_padiglione/pian_della_dogana_da_monte_padiglione.jpg "Pian della Dogana da Monte Padiglione: Pian della Dogana e Monte Midia dalla cresta di Monte Padiglione.")  ![](/images_escursioni/monte_padiglione/monte_midia.jpg "Monte Midia: Monte Midia  dalla cresta di Monte Padiglione.")  ![](/images_escursioni/monte_padiglione/monte_midia.jpg "Monte Midia: Monte Midia (a sinistra) visto dalla cresta di Monte Padiglione.")  ![](/images_escursioni/monte_padiglione/pian_della_dogana.jpg "Pian della Dogana: Risalendo la cresta proprio sopra a Pian della Dogana.")  ![](/images_escursioni/monte_padiglione/monte_padiglione.jpg "Monte Padiglione: Quasi in vetta... Sullo sfondo i Cantari, Monte Viglio e Monte cotento.")  ![](/images_escursioni/monte_padiglione/monte_padiglione.jpg "Monte Padiglione: In vetta!")  ![](/images_escursioni/monte_padiglione/pian_della_dogana_e_monte_midia_.jpg "Pian della Dogana e Monte Midia : Pian della Dogana e Monte Midia dalla cresta di Monte Padiglione.")  ![](/images_escursioni/monte_padiglione/monte_padiglione.jpg "Monte Padiglione: Lungo una variante per scendere a Pian della Dogana.")  ![](/images_escursioni/monte_padiglione/monte_midia_e_pian_della_dogana.jpg "Monte Midia e Pian della Dogana: Monte Midia e Pian della Dogana.")  ![](/images_escursioni/monte_padiglione/pian_della_dogana.jpg "Pian della Dogana: Pian della Dogana.")  ![](/images_escursioni/monte_padiglione/pian_della_dogana.jpg "Pian della Dogana: Attraversando Pian della Dogana")  ![](/images_escursioni/monte_padiglione/pian_della_dogana.jpg "Pian della Dogana: Il laghetto di Pian della Dogana.")  