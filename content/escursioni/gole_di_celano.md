---
title: Gole Di Celano
description: "Le gole di Celano sono uno spettacolare canyon intagliato tra la Serra di Celano e il Monte Etra. Le gole sono divise in due parti: la più alta che scende dalla Valle d’Arano fino alla fonte degli innamorati è riservata ai soli esperti di canyoning a causa delle difficoltà tecniche che presenta. La parte più bassa, invece, è uno spettacolare canyon con andamento sub orizzontale che con qualche accortezza può essere percorso da tutti."
featured_image: /images_escursioni/gole_di_celano/valle_d'arano.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 250 m
### Quota Massima: 1 029m slm
### Tempo di Andata: 2 ore
### Tempo di Ritorno: 2 ore
### Itinerario Segnato: Si
### Interessi per i bambini:
 Le gole di Celano sono un vero e proprio Jolly da giocare per far appassionare i bambini e i ragazzi all’escursionismo: non esiste nessuno (adulto o bambino) che risulti indifferente al fascino dell’ambiente selvaggio e spettacolare delle gole.A causa del percorso, caratterizzato da continui passaggi sui massi che costituiscono il greto del torrente, tuttavia è opportuno percorrere le gole sono con bambini abbastanza grandi e allenati da poter affrontare la camminata da soli e da poter indossare un caschetto da alpinismo.
### Interesse Sportivo: Alto
Il percorso è caratterizzato da un continuo saltellare sui massi del greto e non mancano certo i posti per divertirsi con brevi e facili arrampicate.

### Interesse Paesaggistico: Alto
Le gole, caratterizzate come sono da ambienti racchiusi tra altissime pareti che a tratti quasi oscurano la luce solare, hanno sui bambini un fascino enorme.

### Interesse Naturalistico: Basso
La vegetazione (dove presente) è molto ricca e caratterizzata da una discreta diversità e non è raro imbattersi in fioriture di Gigli Martagoni. Non sarà l’aspetto naturalistico, però, a rappresentare l’interesse principale per i bambini.

Sul percorso da fare non c’è molto da dire: dal parcheggio ci si inoltra nella gola e si risale il greto del torrente, seguendo un evidente sentiero, fino a raggiungere la fonte degli innamorati (1029 m).
A dispetto della semplicità dell’itinerario, però, l’escursione è davvero entusiasmante non solo per il percorso racchiuso tra alte pareti (fino a 200 m) che nel punto più stretto distano tra loro poco più di 2 metri, ma anche grazie alla ricca vegetazione e al gracchiare delle cornacchie che, nella gola, crea un vero e proprio concerto (forse un po’ cacofonico, ma di sicuro impatto).
La gola può anche essere percorsa in discesa partendo dalla Valle d’Arano e seguendo il sentiero segnato che permette di scendere direttamente alla fonte per ripidi pendii. Al di la della presenza di un paio di punti molto panoramici sulle gole sottostanti, tuttavia, la discesa è scomoda e poco interessante e tende a rendere la traversata più faticosa e meno motivante del percorso andata e ritorno dal basso.
Avvertenza: anche se molto semplici e alla portata di tutti le gole di celano sono una vera e propria forra e presentano, quindi, una serie di rischi da non sottovalutare. Come qualunque altro canyon, infatti, le gole di Celano sono un vero e proprio imbuto di acqua e di sassi. Per tale motivo le gole di Celano non devono essere percorsi nei periodi piovosi (sia per il pericolo piene sia perché aumenta il rischio di caduta sassi) e in nessun caso vanno affrontate senza casco.



## Photo Gallery
![](/images_escursioni/gole_di_celano/valle_d'arano.jpg "Valle d'Arano: L'imbocco del sentiero per le Gole dall Valle d'Arano")  ![](/images_escursioni/gole_di_celano/gole_di_celano.jpg "Gole di Celano: Panorama sulle gole dalla Valle d'Arano")  ![](/images_escursioni/gole_di_celano/gole_di_celano.jpg "Gole di Celano: ")  ![](/images_escursioni/gole_di_celano/gole_di_celano.jpg "Gole di Celano: Nel punto più stretto delle gole, anche i bambini toccano le due pareti.")  