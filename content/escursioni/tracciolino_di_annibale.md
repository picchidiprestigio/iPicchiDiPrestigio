---
title: Tracciolino Di Annibale
description: Il tracciolino di Annibale è uno dei percorsi più affascinanti dell’intero Appennino. Il motivo principale del suo interesse non risiede nella bellezza dei panorami e degli ambienti attraversati (pur eccezionali) e neppure è da cercare negli aspetti naturalistici (tutt'altro che trascurabili), ma è nascosto nel nome stesso del percorso; secondo la leggenda, infatti, è attraverso questo accidentato percorso che il grande condottiero cartaginese, non potendo passare per il più comodo ma ostile fondovalle, condusse le sue truppe dalla vittoria del Trasimeno a quella, ancor più grande, di Canne.
featured_image: /images_escursioni/tracciolino_di_annibale/macchie_piane.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 900 m
### Quota Massima: 2 419m slm
### Tempo di Andata: 2 ore 30 min
### Tempo di Ritorno: 2 ore
### Itinerario Segnato: Si
Anche se, in teoria, si tratta di un sentiero segnato i segno presenti solo lungo il tracciolino di Annibale e si perdono dal vado omonimo alla vetta dove, tuttavia,  il percorso è assolutamente ovvio.
### Interessi per i bambini:
 L’escursione entusiasmerà qualunque bambino sia a conoscenza delle impresse del grande condottiero Cartaginese. Assicuratevi di raccontare (o ricordare) ai vostri figli la storia della seconda guerra punica e l’escursione non potrà non essere un successo.
L’ultimo tratto, dal vado di Annibale alla vetta del Pizzo di Sevo, manca del fascino storico dell prima prte, ma i panorami sul resto del gruppo, a sud, e sui sibillini, a nord, compenseranno egregiamente la fatica dell’ultima ripidissima salita.
### Interesse Paesaggistico: Alto
A parte la bellezza dei panorami che spaziano dal Terminillo ai sibillini è il fascino del percorso, battuto dai degli elefanti cartaginesi, a farla da padrone. L’attraversamento dei freschi ruscelli che, in primavera, scendono dal Pizzo di Sevo, inoltre, offre un naturale e rinfrescante interesse.

### Interesse Naturalistico: Medio
Molto belle le fioriture di narcisi e orchidee in primavera. Non è raro, nele zone vicine alla partenza imbattersi in qualche capriolo.

Tra il 217 ac e il 216 ac , Annibale, dopo la vittoria del Trasimeno dovette fare i conti con il fatto che la sua speranza di far insorgere le popolazioni italiche era vana. La politica romana aveva ormai reso l’Italia sub padana un’entità unica e difficilmente divisibile e questo rendeva impossibile la sua calata diretta su Roma. Impossibilitato a ricevere rinforzi dalla madrepatria e alla guida di un esercito messo in difficoltà dalla strategia di Quinto Fabio Massimo (vincente, ma disapprovata dai romani), Annibale decise di puntare all’Adriatico e, secondo la leggenda, varcò l’Appennino proprio sui monti della Laga passando per gli oltre 2000 m slm del vado di Annibale posto tra il Pizzo di Sevo e Cima Lepri. In realtà non sappiamo se davvero il suo esercito, passò di la ne tantomeno perché il condottiero scelse una via così impervia, forse perché il fondovalle gli era eccessivamente ostile o forse perché di la passava un’antica via romana (la via Metella), fatto sta che è incredibilmente affascinante percorrere il tracciolino di Annibale pensando che un esercito forte di 40000 uomini, 10000 cavalli e, forse, alcuni elefanti sia passato di la oltre 2000 anni or sono.Il fortunato escursionista che percorra questo itinerario, quindi, tenga a mente questa storia e si immagini che epopea nell’epopea deve essere stata questa traversata dell’Appennino. 
Dai prati di Macchie Piane si seguono le tracce dei veicoli sull’erba fino a quando il pendio diviene più ripido e il sentiero più evidente piega a destra. Ignorando le tracce più evidenti si risale il ripedo pendio erboso fino ad intercettare un’ampia  mulattiera che i segue sula destra fino a raggiungere un paio di grossi alberi isolati con dei chiari segni rossi e bianchi. Si è ormai imboccato il cosiddetto “tracciolino di Annibale” che, senza possibilità di errore si segue prima in ripida salita e poi con un lungo traverso fin sotto l’ampia sella denominata “vado di Annibale” (2119 m).
Dal vado, si prosegue a sinistra per la ripida cresta fino alla vetta del Pizzo di sevo (2419 m; 2 h 30 min).
La discesa per la stessa via richiede circa due ore.



## Photo Gallery
![](/images_escursioni/tracciolino_di_annibale/macchie_piane.jpg "Macchie Piane: La partenza del percorso dai prati di Macchie Piane.")  ![](/images_escursioni/tracciolino_di_annibale/macchie_piane.jpg "Macchie Piane: Sui prati di Macchie Piane. In lontananza, il Terminillo.")  ![](/images_escursioni/tracciolino_di_annibale/tracciolino_di_annibale.jpg "Tracciolino di Annibale: L'inizio, in salita, dell'ampio tratturo.")  ![](/images_escursioni/tracciolino_di_annibale/tracciolino_di_annibale.jpg "Tracciolino di Annibale: Lungo il tracciolino di Annibale.")  ![](/images_escursioni/tracciolino_di_annibale/tracciolino_di_annibale.jpg "Tracciolino di Annibale: Il percorso attraversa un paio di ruscelli che scendono dal Pizzo di Sevo.")  ![](/images_escursioni/tracciolino_di_annibale/pizzo_di_sevo.jpg "Pizzo di Sevo: Sulla vetta del Pizzo di Sevo.")  ![](/images_escursioni/tracciolino_di_annibale/pizzo_di_sevo.jpg "Pizzo di Sevo: Il Pizzo di Sevo precipita ripidissimo sulla valle del Rio castellano.")  ![](/images_escursioni/tracciolino_di_annibale/cima_lepri_e_pizzo_di_moscio.jpg "Cima Lepri e Pizzo di Moscio: Panorama su Cima Lepri e Pizzo di Moscio dal Pizzo di Sevo.")  