---
title: Monte Murolungo Iaccio Montoni
description: La salita al Murolungo da Cartore è uno dei grandi classici dell’escursionismo sui Monti della Duchessa. Si tratta di un percorso ad anello, un po’ lungo ma davvero entusiasmante  che permette di ammirare grandiosi panorami e di godere il fresco offerto dalle faggete che ricoprono il vallone del Cieco e la valle della Cesa.
featured_image: /images_escursioni/monte_murolungo_iaccio_montoni/monte_murolungo.jpg
date: 2023-09-05T11:31:16+02:00
draft: false
---


## Sintesi
### Difficoltà: EE
### Ascesa Totale: 1 350 m
### Quota Massima: 2 184m slm
### Tempo di Andata: 3 ore 45 min
### Tempo di Ritorno: 3 ore 45 min
### Itinerario Segnato: Parzialmente
La salita da “Le Caparnie” alla vetta non è segnata e le tracce sono molto labili al limite del fuori sentiero. Ben segnato il resto del percorso.
### Interessi per i bambini:
 L’escursione�?descritta è un magnifico itinerario per un adulto, ma�?è decisamente inadatta alla percorrenza da parte di bambini o di ragazzi non più che allenati e motivati.Pur essendo un percorso che offre numerosi spunti di interesse, infatti, il grande dislivello, le distanze e i tempi di percorrenza lo rendono un itinerario improponibile per i più piccoli che quasi certamente non avranno l’allenamento e le capacit�? necessari per affrontarlo: molto meglio limitarsi al lago della Duchessa, luogo ideale per un pic-nic al termine di una salita comunque non trascurabile.
### Interesse Paesaggistico: Alto
L’escursione attraversa luoghi indimenticabili per adulti e bambini. In particolare, il lago della Duchessa e le pareti del Murolungo affascinano quasi qualunque bambino. Per goderne, tuttavia, è sufficiente raggiungere il lago senza bisogno di salire alla vetta del Murolungo.

### Interesse Naturalistico: Alto
L’escursione attraversa numerosi ambienti diversi e regala, quindi, molteplici spunti di interesse per grandi e piccoli. L’osservazione dei grifoni, il cui avvistamento è tutt’altro che insolito, entusiasma i bambini. Anche in questo caso basta arrivare al lago per avere la concreta speranza di avvistare questi magnifici uccelli.
Anche l’incontro con branchi di cervi non è raro nella parte alta del percoso, ma è piuttosto improbabile se ci si limita alla salita al lago della Duchessa.

Pochi metri prima del parcheggio di Cartore, quando la strada piega a destra, sulla sinistra inizia una carrareccia in salita che conduce in breve ad un bivio dove si lascia la strada sterrata per imboccare il sentiero sulla destra.
Si sale lungamente nel bosco seguendo il fondovalle; ad un certo punto,�? il sentiero risale a sinistra (destra orografica) per superare un bel passaggio nella roccia proprio sopra un tratto più incassato oltre il quale inizia una bella faggeta e la valle inizia ad allargarsi. Il sentiero continua a risalire, esce dal bosco (quasi a quota 1600 m slm) e raggiunge la localit�? “Le Caparnie” dove si trovano alcuni rifuggi di pastori.
In prossimit�? del primo rifugio, all’incirca a quota 1668 m slm (1 h 45 min), si abbandona il sentiero segnato e si piega a destra, si attraversa il fondovalle e si procede in direzione quasi opposta a quella d’arrivo puntando ad un visibile sentiero che risale obliquando tra i ginepri in direzione del bosco e di una radura visibile al di sopra di questo.
Raggiunta la radura in corrispondenza di un ampio costone, si continua a d obliquare per alcuni metri per poi iniziare a salire parallelamente al costone lungo labilissime tracce fino ad intercettare un sentiero appena marcato che traversa a destra passando nel bosco. Quando la traccia diventa quasi inesistente si risale verso la dorsale fino ad uscire dal bosco e trovare un vago sentierino che traversa lungamente i pascoli fino a raggiungere un ripido impluvio che si risale a sinistra fino raggiungere la sella tra il Murolungo e la cima di Iaccio dei Montoni che si raggiunge con un ultima salita sulla destra (2083 m slm; 1 h 30 dalle Caparnie).
Si riscende, quindi, alla sella e, sfruttando alcune tracce che permettono di spezzarla, si affronta la ripida salita che conduce alla vetta del Murolungo (2184 m slm; 30 min da Iaccio dei Montoni).
�?
Per il ritorno, è possibile scendere per la val di Teve seguendo questo itinerario, oppure scendere per il lago della Duchessa come descritto nel seguito.
Si segue la cresta Est fino a quando le pareti alla nostra sinistra terminano ed è possibile scendere, seguendo un sentiero ben marcato, in un ampio avvallamento erboso oltre il quale si risale leggermente, in direzione Est, per superare un costone al di la del quale è una sella che separa il Murolungo dalla Cimata di Macchia Triste. Qui si piega a sinistra e si scende lunga la gradevole Valle Fredda, interamente percorsa da un comodo sentiero, fino a raggiungere il lago della Duchessa (1788 m slm; 1 h 15 min).
Si piega a sinistra costeggiando l’una o l’altra sponda del lago, a seconda di quella più sgombra dagli animali che si abbeverano, e si risale ad una sella dalla quale si domina l’intero bacino. Si scendere lungo una pista percorribile dai fuori strada fino alle capanne dove, in corrispondenza della più bassa, si intercetta l’itinerario seguito in salita che si inizia a ripercorrere al contrario fino a entrare nel bosco. Si supera una radura, si rientra nel bosco e poco dopo si raggiunge un bivio: a sinistra, in discesa, è la via percorsa all’andata, invece a destra si segue un marcato sentiero pianeggiante. Si prosegue con alcuni saliscendi in una bella faggeta, si raggiunge un’ampia dorsale dove si esce dal bosco e si costeggia in discesala la linea gli alberi fino a rientrare nel bosco.
Inizia adesso una ripida discesa lungo un evidentissimo sentiero che, con svariate svolte e tornanti, si addentra nella Val Cesa fino a raggiungere un bivio a pochi metri dal fondovalle: evitando di attraversarlo, si piega a sinistra e si prosegue sempre in discesa, ma con alcuni saliscendi, lungo un sentiero che, pur rimanendo sempre evidentissimo, si fa via via più stretto. Si superano alcuni tornanti e si raggiunge una vecchia strada sterrata che scende ripida a sinistra per intercettarne una più recente e in buone condizioni che si segue a sinistra fino a raggiungere Cartore (2 h 30 min dal lago).



## Photo Gallery
![](/images_escursioni/monte_murolungo_iaccio_montoni/monte_murolungo.jpg "Monte Murolungo: Le pareti sotto la vetta del Monte Murolungo.")  ![](/images_escursioni/monte_murolungo_iaccio_montoni/val_di_fua.jpg "Val di Fua: Nel tratto più stretto e "avventuroso" della Val di Fua è presente un corrimano.")  ![](/images_escursioni/monte_murolungo_iaccio_montoni/cerve_al_murolungo.jpg "Cerve al Murolungo: Cerve al pascolo tra Iaccio dei Montoni e il Murolungo.")  ![](/images_escursioni/monte_murolungo_iaccio_montoni/monte_velino.jpg "Monte Velino: Panorama sul Velino da Iaccio dei Montoni.")  ![](/images_escursioni/monte_murolungo_iaccio_montoni/monte_morrone.jpg "Monte Morrone: Panorama sul Morrone e sul lago della Duchessa dalla vetta del Murolungo.")  ![](/images_escursioni/monte_murolungo_iaccio_montoni/grifone.jpg "Grifone: Grifone in volo davanti al Costone.")  ![](/images_escursioni/monte_murolungo_iaccio_montoni/tasso_barbasso.jpg "Tasso Barbasso: Tasso Barbasso nei pressi del lago della Duchessa.")  