---
title: Monte Gorzano Versante Laziale
description: Il Monte Gorzano, massima elevazione della Laga e del Lazio, offre numerose possibilità escursionistiche sia sul versante laziale sia su quello abruzzese. Quello che proponiamo è uno splendido e lungo anello che si svolge interamente nel Lazio e attraversa alcune delle zone più spettacolari del gruppo.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: EE
### Ascesa Totale: 1 450 m
### Quota Massima: 2 458m slm
### Tempo di Andata: 5 ore
### Tempo di Ritorno: 2 ore 30 min
### Itinerario Segnato: Parzialmente
Il tratto tra sella della Solagna e Monte Gorzano si svolge in cresta senza sentiero.
### Interessi per i bambini:
 I bambini e i ragazzi in grado di affrontare il percorso descritto sono davvero pochi. Se vostro figlio è tra loro adorerà quest’escursione, altrimenti è molto meglio lasciar perdere. A causa della lunghezza e del notevole dislivello l’anello è percorribile solo da persone molto allenate e motivate. Nel caso si voglia salire al Gorzano con bambini “solo” allenati conviene salire e scendere per la via normale, cioè per quello descritto come itinerario di discesa: è sicuramente meno affascinante, ma molto meno faticoso. Se si opta per questa opzione occorre considerare circa 115 m di dislivello e tempi pari a ca. 3h 30 min per la salita).
### Interesse Paesaggistico: Alto
I panorami sul Gran Sasso che si godono dalla Cresta e dalla vetta sono sensazionali e affascineranno i ragazzi, specialmente se potranno riconoscere vette già raggiunte. Nonostante la loro spettacolarità. Tuttavia, non saranno certamente i panorami a colpire maggiorente i ragazzi. Le cascate e i pendii ch caratterizzano il fosso di Selva Grande e gli altri torrenti attraversati, infatti saranno la cosa che maggiormente li impressionerà. Per tal motivo il periodo maggiormente consigliato per l’escursione è la tarda primavera (giugno). Bisogna, però, far attenzione a non anticipare troppo i tempi: a inizio stagione, infatti, il superamento di alcuni nevai potrebbe essere molto pericoloso, mentre l’attraversamento dei torrenti potrebbe risultare molto difficile se no addirittura impossibile.

### Interesse Naturalistico: Medio
Molto belle le fioriture di narcisi, genziane, orchidee e anemoni alpini. È tutt’altro che insolito imbattersi in gruppi di cinghiali e osservare il volo di grossi rapaci.

Dal parcheggio si percorre la strada sterrata fino a intercettare un evidente sentiero sulla destra che si segue, senza difficoltà, fino ad un bivio dove si imbocca il sentiero di destra (quello di sinistra conduce alla bella cascata delle barche) per raggiungere, in salita, il panoramico Colle Vento.
Si prosegue lungamente a mezza costa con alcuni saliscendi fino ad un bivio:  a destra si sale direttamente al Gorzano per la via normale, mentre a sinistra si prosegue verso la sella della Solagna. Si segue il sentiero a sinistra, in piano che passa sopra la cascata di Trecene (alcune tracce di sentiero sulla sinistra permettono di vederla bene) e, in breve, si raggiunge il fosso di Gorzano che va attraversato ignorando tutti gli ometti di pietra che indicano di risalirlo.
Al di la del torrente il sentiero prosegue, in salita, sulla sinistra e raggiunge, dopo pochi metri, un bivio. Si prosegue lungo il sentiero di destra che, in ripida salita, raggiunge una sella erbosa dalla quale si può godere di uno splendido panorama sulla valle che sale alla sella della Solagna.
Seguendo il sentiero, sempre molto evidente, si scendono alcuni metri, si supera il fosso della Pacina (con i resti di uno stazzo e un bella cascata un po’ più in alto) e, quindi, si scende fino a raggiunge il fondo della valle di Selva Grande.
Oltrepassato il torrente, inizia la lunga salita che conduce alla sella della Solagna (2221m slm; 3h 30 min)
Dalla sella si piega a destra, lungo la cresta (priva di sentieri o segni di altro tipo ad eccezione di rari ometti), in direzione del Gorzano. In breve si raggiunge la vetta di monte Pelone (2259 m slm) e si scende ripidamente fino ad una profonda sella (2165 m slm) oltre la quale la cresta risale alla volta monte Spaccato (2283 m slm) per poi riscendere ad una seconda sella (2207 m slm) subito sotto il Gorzano la cui vetta si raggiunge con una ripidissima salita finale (2458 m slm; 1h 30 min dalla sella della Solagna). Per chi non fosse interessato a salire al monte spaccato (che fa parte della collezione dei 2000, ma non offre grandi sorprese) è possibile aggirarlo sulla destra seguendo alcune poco evidenti tracce.
Dalla vetta del Gorzano si scende lungo la bella cresta Ovest seguendo i segni, ora chiari e ben visibili, fino a quota 2040 m ca. dove si imbocca il sentiero a destra che scende, tagliando il pendio, fino a raggiungere i resti dello stazzo di Gorzano (1882 m slm) situati su un panoramico crinale.
Dallo si scende tra i prati del versante opposto a quello d’arrivo, in direzione Est, si entra nel bosco  si segue l’evidente sentiero fino a ricollegarsi con l’itinerario di salita poco prima della cascata di Trecene. Da ui si piega a sinistra e si raggiunge l’auto per l’itinerario d’andata (2h 30 min dalla vetta).



