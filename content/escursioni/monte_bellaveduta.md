---
title: Monte Bellaveduta
description: Il Monte Bellaveduta e Rocca Altiera, proprio al confine del PNALM, formano una breve dorsale secondaria proprio di fronte alla riserva integrale Camosciara-Petroso-Tartaro dalla quale sono separati dalla profonda e splendida Val Canneto. Si tratta di una cresta piuttosto anonima, ma che offre splendidi panorami sulla riserva e frequenti incontri con i camosci.
featured_image: /images_escursioni/monte_bellaveduta/valico_delle_gravare.jpg
date: 2023-09-05T11:31:16+02:00
draft: false
---


## Sintesi
### Difficoltà: EE
### Ascesa Totale: 1 400 m
### Quota Massima: 2 061m slm
### Tempo di Andata: 4 ore 30 min
### Tempo di Ritorno: 4 ore 30 min
### Itinerario Segnato: No
Il sentiero è segnato solo fino alla cresta sotto Rocca Altiera e, poi, dal Valico delle Gravare. I segni, però, sono pochi, scoloriti e, quindi, poco affidabili.
### Interessi per i bambini:
 Itinerario non adatto ai bambini a causa della lunghezza, del dislivello e della mancanza di attrattive adatte ai più piccoli.
### Interesse Paesaggistico: Basso
Gli ambienti attraversati e i panorami, anche se molto belli, non offrono particolari attrattive per un bambino.

### Interesse Naturalistico: Basso
L’attrattiva principale è data sicuramente dalla possibilità di incontro con i camosci lungo le creste. Esistono, tuttaia numerose località più facilmente raggiungibili per un bambino e con incontri più frequenti.

Dal tornante dove si lascia l’auto, seguire la strada sterrata in modesta salita fino ad una netta curva a sinistra: pochi metri più avanti si imbocca un’evidente pista alquanto  dissestata sulla destra che risale ripidamente il fondo della Valle Canari.
Si segue la sterrata risalendo un dislivello di poco meno di 200 m fino a quando questa piega a destra in corrispondenza di un muretto a secco. Qui si abbandona la strada per seguire tracce di sentiero che proseguono dritte costeggiando il fosso che si attraversa poco oltre circa a quota 1140 m slm.
Si prosegue obliquando dapprima a destra e poi a sinistra, sempre su tracce ben visibili, fino a raggiungere una copiosa fonte (Fonte del Colle) oltre la quale si risale verso la dorsale di Colle S. Bernardo per tracce sempre meno visibili, avendo cura di seguire quelle che appaiono più comode.
Raggiunta la cresta, la si segue a destra (in ripida salita) fino a quota ca. 1560 m slm, poco prima di un bosco in una zona ripida dove a destra c’è un sentiero che prosegue a mezzacosta proprio sopra un boschetto.
Si imbocca il sentiero a destra che, dopo un modestissimo saliscendi, si addentra nella faggeta dove diviene un evidente e piuttosto ampio sentiero in salita che attraversa il bosco.
All’uscita dalla faggeta il sentiero ritorna ad essere poco chiaro, risale con alcune curve un, ampia, poco marcata e frastagliata dorsale e, quindi, con una serie di saliscendi traversa i numerosi impluvi che scendono dalle dorsali di Monte Bellaveduta e Rocca Altiera per raggiungere la cresta poco a sud della vetta di Rocca Altiera.
Si segue la cresta in direzione nord lungo un evidente sentiero, si aggira l’elevazione di Rocca Altiera sulla sinistra e, tornati sulla cresta a nord della vetta, la si raggiunge tornando leggermente indietro (2018 m slm; 4 h).
Si torna brevemente sui propri passi e si segue la cresta verso nord fino a raggiungere una evidente sella a sinistra della quale si raggiunge la vetta di Monte Bellaveduta (2061 m slm; 30 min da Rocca Altiera).
Tornati alla sella, si prosegue verso nord lungo la cresta principale che scende ripidissima per poi risalire a formare delle elevazioni secondari che si aggirano a sinistra seguendo delle tracce abbastanza visibili che riconducono, in breve, sul filo di cresta. Si continua un p’ lungo la cresta e quindi si segue un sentiero piuttosto visibile che abbandona la dorsale spostandosi sulla sinistra e proseguendo a mezzacosta fino a raggiungere un laghetto proprio sotto il Valico delle Gravare (1823 m slm; 1h 30 min da Monte Bellaveduta).
Aggirato il laghetto, si inizia la discesa lungo l’impluvio e la valle sottostanti attraversando paesaggi lunari e rocciosi fino alle belle conche erbose denominate “Fondillo di Settefrati” oltre le quali il sentiero entra nel bosco e si fa man mano più incero. Il percorso anche se a tratti non è evidente è, comunque, piuttosto intuitive: si scende seguendo sempre il fondovalle fino ad intercettare una strada sterrata in corrispondenza di una capanna di pastori (Rif. Valle Fischia; 1h 30min dal laghetto).
A questo punto si inizia a seguire lungamente la sterrata verso destra che in moderata discesa e con alcuni saliscendi conduce alla macchina (1h 30min dalla capanna). 



## Photo Gallery
![](/images_escursioni/monte_bellaveduta/valico_delle_gravare.jpg "Valico delle Gravare: Il laghetto sotto il valico delle Gravare")  ![](/images_escursioni/monte_bellaveduta/monte_cairo.jpg "Monte Cairo: Panorama verso il Monte Cairo")  ![](/images_escursioni/monte_bellaveduta/pizzo_deta.jpg "Pizzo Deta: Panorama verso il Pizzo Deta")  ![](/images_escursioni/monte_bellaveduta/rocca_altiera.jpg "Rocca Altiera: Il sentiero lungo la cresta nei pressi di Rocca Altiera")  ![](/images_escursioni/monte_bellaveduta/mainarde.jpg "Mainarde: Panorama verso le Mainarde da Rocca Altiera.")  ![](/images_escursioni/monte_bellaveduta/camosciara.jpg "Camosciara: Panorama verso la Camosciara Rocca Altiera.")  ![](/images_escursioni/monte_bellaveduta/camosciara.jpg "Camosciara: Panorama verso la Camosciara Rocca Altiera.")  ![](/images_escursioni/monte_bellaveduta/monte_bellaveduta.jpg "Monte Bellaveduta: Panorama dalla sella sotto il Monte Bellaveduta sulla cresta che conduce al Valico delle Gravare.")  