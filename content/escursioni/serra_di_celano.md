---
title: Serra Di Celano
description: Breve itinerario che permette di salire con poco sforzo ad una delle vette più interessanti del gruppo. Nonostante la sua modesta altezza e grazie alla sua posizione strategica proprio sopra la piana del fucino e un po’ decentrata rispetto alle cime maggiori, la Serra di Celano offre un panorama eccezionale a 360°.
featured_image: /images_escursioni/serra_di_celano/serra_di_celano.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 450 m
### Tempo di Andata: 2 ore
### Tempo di Ritorno: 1 ora 30 min
### Itinerario Segnato: Si
### Interessi per i bambini:
 Itinerario adatto  a bambini e ragazzi di tutte le età già abituati a camminare e ad affrontare dislivelli modesti ma non trascurabili. L’itinerario proposto è in grado di soddisfare le esigenze di quasi qualunque bambino offrendo numerosi spunti di divertimento. Il Rifugio la Serra è gestito in estate e offre semplici menù a prezzo fisso in un ambiente gradevole e spartano che dovrebbe piacere a qualunque bambino. Un pranzo al ritorno dall’ascensione potrebbe essere un ulteriore fonte di motivazione.
### Interesse Sportivo: Basso
Il percorso non offre grandi divertimenti di tipo sportivo, trattandosi per lo più di una facile passeggiata su prati più o meno pendenti. Il tratto di cresta finale più roccioso richiede, in alcuni passaggi, l’uso delle mani e potrà divertire i bambini alle prime armi dandogli la sensazione di una breve arrampicatina.

### Interesse Paesaggistico: Alto
Il panorama dalla vetta è letteralmente spettacolare e in grado di conquistare chiunque. La vista è a 360° e permette di ammirare Gran Sasso, Maiella, Monti del Parco Nazionale D’Abruzzo, Ernici, Simbruini e i vicinissimi Velino e Sirente. Tante più saranno le montagne riconosciute (e magari già salite) tanto maggiore sarà il fascino esercitato sui ragazzi. Anche l’itinerario di salita conquisterà molti ragazzi grazie alla vista sulla dorsale rocciosa che costituisce la parte sommitale della Serra stessa.

### Interesse Naturalistico: Alto
I più attenti alle fioriture apprezzeranno il colora viola dei prati agli inizi della primavera quando sono completamente ricoperti di crochi. Tutti apprezzeranno la vista dei Grifoni (incontro quasi certo) che volteggiano sopra le loro teste. Non infrequente l’incontro con altri rapaci e vari serpenti.

Dal cartello di benvenuto al bivio immediatamente sopra al Rifugio la Serra (1470 m) si prede la sterrata a destra, evitando quella in discesa a sinistra che porta al rifugio.
Si segue la sterrata, senza possibilità di errore, fino ad un ampio crinale che si affaccia sull’ampia e profonda Valle dei Curti dove la strada piega a sinistra e inizia a scendere.
Qui si abbandona la strada e si risale lungo il crinale a sinistra per un’evidente “ragnatela” di sentieri divenuti, grazie al dilavamento dei veri e propri fossi.
Si risale fino a quando il sentiero piega a destra e attraversa un piccolo prato oltre il qual si inizia a risalire i pendii che ci porteranno in cresta.
A seconda della stagione il sentiero può variare da molto evidente a deboli tracce, in ogni caso si risalgono i pendii con percorso piuttosto intuitivo puntando alla modesta cima a sinistra della sella alla base della parte sommitale e rocciosa della Serra che forma la testa della Valle dei Curti.
Raggiunta la quota della sella si piega a destra ad aggirare il rilievo fin qui utilizzato come riferimento fino a raggiungere la sella (1824 m) dalla quale si gode un bel panorama sulle sottostanti Gole di Celano.
Dalla sella inizia la parte più divertente del sentiero che si inerpica direttamente lungo la cresta rocciosa fino a raggiungere, dopo alcuni saliscendi, la vetta (1921 m) dominata da un’ampia croce munita di campana e libro di vetta.



## Photo Gallery
![](/images_escursioni/serra_di_celano/serra_di_celano.jpg "Serra di celano: La salita lungo i pendii verso la Sella dei Curti")  ![](/images_escursioni/serra_di_celano/altipiano_delle_rocche.jpg "Altipiano delle Rocche: L'altipiano delle Rocche dalla Sella dei Curti")  ![](/images_escursioni/serra_di_celano/serra_di_celano.jpg "Serra di celano: Verso la vetta dalla sella dei Curti")  ![](/images_escursioni/serra_di_celano/gole_di_celano.jpg "Gole di Celano: Salendo sopra le Gole di Celano")  ![](/images_escursioni/serra_di_celano/maiella_dalla_serra_di_celano.jpg "Maiella dalla Serra di celano: Ampi panorami sulla Maiella dalla cresta della Serra")  ![](/images_escursioni/serra_di_celano/serra_di_celano.jpg "Serra di celano: Il bel tratto terminale della cresta")  ![](/images_escursioni/serra_di_celano/serra_di_celano.jpg "Serra di celano: Gli ultimi sforzi")  ![](/images_escursioni/serra_di_celano/serra_di_celano.jpg "Serra di celano: Suonando la campana di vetta")  ![](/images_escursioni/serra_di_celano/monte_velino_dalla_serra_di_celano.jpg "Monte Velino dalla Serra di celano: In vetta! Sullo sfondo il Velino")  ![](/images_escursioni/serra_di_celano/serra_di_celano.jpg "Serra di celano: Breve sosta per la "svestizione"")  ![](/images_escursioni/serra_di_celano/serra_di_celano.jpg "Serra di celano: Una sana risata alleggerisce la fatica")  