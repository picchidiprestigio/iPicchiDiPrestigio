---
title: Il Costone
description: Il monte Costone è costituito da una bella cresta semicircolare che congiunge due cime e racchiude tra le sue alte pareti un bell’anfiteatro glaciale. Posto proprio sopra il rifugio Sebastiani, può essere sia la meta di un gradevole itinerario della durata di una giornata con partenza da Campo Felice o dai Piani di Pezza sia la meta di una rapida passeggiata per chi pernotta al rifugio.
featured_image: /images_escursioni/il_costone/il_costone.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 750 m
### Quota Massima: 2 271m slm
### Tempo di Andata: 3 ore 30 min
### Tempo di Ritorno: 2 ore 30 min
### Itinerario Segnato: Parzialmente
La salita alla vetta occidentale e la discesa al passo Puzzillo si svolgono su un tratto non segnato e privo di sentiero.
### Interessi per i bambini:
 Itinerario gradevole e non molto faticoso che porta a un bel punto panoramico passando per un rifugio particolarmente accogliente per i bambini. Volendo pernottare al rifugio per effettuare salite più impegnative, l’ascesa al Costone può essere una divertente aggiunta da effettuare la sera prima di andare al letto.
### Interesse Paesaggistico: Medio
I panorami sul gruppo del Velino e la Val di Teve sono entusismanti anche per i bambini.

### Interesse Naturalistico: Medio
Lungo tutto l’itinerario è piuttosto frequente osservare il volo dei grifoni.

L’ascesa vera e propria al Costone ha inizio dal Rifugio Sebastiani che può essere raggiunto sia dai Piani di Pezza sia dalla miniera di bauxite a Campo Felice: i due itinerari sono quasi equivalenti con il primo leggermente più difficile e con un dislivello di poco superiore. La traccia e le informazioni di sintesi riportate sono relative all’itinerario che sale da Campo Felice. Per l’itinerario dai Piani di Pezza occorre considerare circa 200 m di salita in più.
Una volta raggiunto il rifugio per una delle due vie, si sale direttamente alla vetta occidentale del Costone (2271 m) che si raggiunge in ca. 15 minuti seguendo i radi segni che si inerpicano per le pietraie subito sopra il rifugio.
Raggiunta la vetta, si segue il sentiero in discesa che percorre l’evidentissima cresta fino ad una sella tra le due vette dove il sentiero inizia a tagliare il pendio a sinistra abbandonando la cresta. Da questo punto è possibile continuare a seguire la cresta oppure, seguendo un percorso leggermente più comodo, proseguire sul sentiero per alcuni metri per poi risalire il pendio sulla destra, senza sentiero, fino a tornare in cresta e proseguire, poi, fino alla vetta occidentale (2239 m) .
Se si deve tornare ai Piani di Pezza conviene ritornare al rifugio per la via già percorsa, altrimenti (se si è partiti dalla miniera di bauxite) si scende senza sentiero o tracce per la ripida cresta fino a raggiungere il Passo Puzzillo dove si intercetta un chiaro sentiero che si percorre scendendo a destra fino a ricongiungersi con la strada sterrata che sale al rifugio dalla miniera di bauxite. Seguendo la strada verso sinistra si arriva, quindi, senza possibilità di errore, alla miniera.



## Photo Gallery
![](/images_escursioni/il_costone/il_costone.jpg "Il Costone: La cresta del Costone")  ![](/images_escursioni/il_costone/il_costone_-_vetta_occidentale.jpg "Il Costone - vetta occidentale: Le pareti della vetta occidentale del Costone")  ![](/images_escursioni/il_costone/rifugio_sebastiani.jpg "Rifugio Sebastiani: La ripida salita dal rifugio Sebastiani")  ![](/images_escursioni/il_costone/punta_trento_e_punta_trieste.jpg "Punta Trento e punta Trieste: Sullo sfondo la cresta di punta Trento e punta Trieste")  ![](/images_escursioni/il_costone/il_costone.jpg "Il Costone: La vetta occidentale vista da quella orientale")  ![](/images_escursioni/il_costone/in_vetta_al_costone.jpg "In vetta al Costone: In vetta al Costone. Sullo sfondo il Velino")  ![](/images_escursioni/il_costone/la_cresta_del_costone.jpg "La cresta del Costone: Lungo la cresta del Costone")  ![](/images_escursioni/il_costone/monte_morrone.jpg "Monte Morrone: Sullo sfondo il Morrone")  ![](/images_escursioni/il_costone/morrone_e_murolungo.jpg "Morrone e Murolungo: I monti Morrone e Murolungo visti dal Costone")  ![](/images_escursioni/il_costone/val_di_teve.jpg "Val di Teve: Panorama sulla val di Teve")  ![](/images_escursioni/il_costone/il_costone_-_vetta_occidentale.jpg "Il Costone - vetta occidentale: La vetta occidentale del Costone")  