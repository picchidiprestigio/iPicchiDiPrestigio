---
title: Laghetti Di Percile
description: I lagustelli di Percile sono due laghetti originatisi a seguito dell’impermeabilizzazione del fondo di due doline. Tutelati in quanto zona umida di importanza internazionale, facilissimi da raggiungere e caratterizzati da un aspetto e da una vegetazione circostante assolutamente insoliti in Appennino, i lagustelli sono una meta ideale per una breve passeggiata prima o dopo pranzo o per un picnic con la famiglia.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: T
### Ascesa Totale: 160 m
### Tempo di Andata: 30 min
### Tempo di Ritorno: 30 min
### Itinerario Segnato: Si
### Interessi per i bambini:
 Itinerario molto semplice e breve percorribile (ad eccezione del sentiero per le rovine Morella) anche con dei passeggini. Vista la semplicità e la breve durata è un'escursione particolarmente adatta per bambini piccoli o piccolissimi.
### Interesse Paesaggistico: Basso
Il percorso, tipico delle basse quote dei Lucretili non offre panorami particolarmente interessanti per dei bambini ad eccezione del lago Fiaturno che risulta molto gradito.Non particolarmente interessanti le rovine che sono troppo mal ridotte per destare un grande interesse nei bambini.

### Interesse Naturalistico: Medio
Molto interessante per i bambini osservare la vegetazione e la fauna tipiche delle zone umide e alquanto inusuali in Appennino. Interessante anche il processo di formazione dei laghetti: soprattutto osservando il più piccolo è evidente che si tratta di una dolina impermeabilizzata e quindi riempita d’acqua.

Superato il cancello che chiude la strada ai veicoli a motore si prosegue senza possibilità di errore lungo la sterrata in debole discesa fino a raggiungere, dopo poco più di un chilometro, due casali con un fontanile seguiti da una netta curva a destra e un bivio.
Si imboccata la strada di destra, in discesa, e in breve sia arriva al primo e più piccolo dei due laghetti (denominato Marraone) posto sul fondo di un grande e ripido avvallamento sulla sinistra della strada.
Proseguendo, sempre lungo la strada, si superano un paio di brutte tettoie per i cavalli e, quindii si raggiunge il secondo e più grande laghetto (Fiaturno).
Raggiunto il lato opposto del laghetto maggiore, si abbandona la strada e si imbocca un sentiero sulla sinistra che sale a raggiungere le rovine Morella. Le rovine di cui, in verità, rimangono poche mura sono i resti di un antico insediamento rurale concentrato intorno al castelletto fortificato e distrutti alla fine del XV secolo.
Il sentiero supera i resti dell’antico insediamento, esce dal bosco e raggiunge in breve una strada sterrata che si segue a sinistra, in discesa, fino a ricongiungersi con l’itinerario di andata in corrispondenza del bivio prima dei laghetti.



