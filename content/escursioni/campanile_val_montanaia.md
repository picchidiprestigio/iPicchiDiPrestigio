---
title: Campanile Val Montanaia
description: Il campanile di Val Montanaia è, probabilmente, la vetta più famosa delle Dolomiti Friulane. L’itinerario proposto, non lungo ma faticoso, raggiunge la base del campanile e permette di ammirare uno degli ambienti più caratteristici del gruppo.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 850 m
### Quota Massima: 2 060m slm
### Tempo di Andata: 2 ore 30 min
### Tempo di Ritorno: 1 ora 30 min
### Itinerario Segnato: Si
### Interessi per i bambini:
 Itinerario non lungo ma piuttosto faticoso a causa della ripida salita sulle pietraie che costituiscono il fondo della Val Montanaia; se affrontato da bambini con un minimo di allenamento, comunque, non presenta alcun problema.
### Interesse Paesaggistico: Alto
L’ambiente di salita non è di quelli adatti a entusiasmare i bambini che probabilmente si lamenteranno per la fatica. Il paesaggio fantastico alla base del campanile, però, è esattamente ciò di cui ha bisogno un bambino per esaltarsi in montagna: se riuscite a fargli finire la salita, quindi, torneranno a valle entusiasti.

Dal parcheggio si raggiunge in pochi minuti il rifugio Pordenone dal quale si imbocca il sentiero a sinistra che risale con qualche curva il bosco alle spalle del rifugio. Dopo poco si esce da bosco e si inizia a risalire il fondo sassoso di Val Montanaia. Senza possibilità di errore si risale tutta la valle, scomoda e faticosa, fino alla base del campanile dove è il bivacco Perugini (2060 m). L’ambiente è davero spettacolare e ripaga ampiamente della fatica fatta per risalire la valle Montanaia.



