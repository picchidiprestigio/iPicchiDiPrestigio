---
title: Passo Del Mus
description: Itinerario piuttosto lungo che permette di attraversare luoghi isolati in un ambiente selvaggio e affascinante. Essendo un percorso piuttosto lungo e abbastanza faticoso è adatto esclusivamente a ragazzi ben allenti.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 1 000m
### Tempo di Andata: 3 ore
### Tempo di Ritorno: 2 ore
### Itinerario Segnato: Si
### Interessi per i bambini:
 Itinerario piuttosto lungo e abbastanza faticoso che, non presentando difficolt�?, può essere percorso da qualunque bambino o ragazzo purché ben allenato. È bene evitare di percorrere questo itinerario con bambini non molto motivati o scarsamente abituati a camminare perché potrebbe trasformarsi n una vera tortura per i bambini e, di riflesso, per gli adulti.
### Interesse Sportivo: Basso
L’itinerario in se non offre difficolt�? di sorta, ma nell’alta val di guerra numerosi grossi massi potranno essere scalati dai bambini. La vista degli escursionisti impegnati nel superamento della vertiginosa via ferrata Cassiopea che sale al torrione Comici proprio sopra il passo far�? rabbrividire o sognare i bambini, a seconda della loro inclinazione alpinistica.

### Interesse Paesaggistico: Medio
Pur svolgendosi in ambienti vari e spettacolari, il percorso non offre caratteristiche paesaggistiche particolarmente apprezzate dai bambini che son soliti ricercare caratteristiche fiabesche o “demoniache”. I ragazzi più grandicelli troveranno, invece, l’alta val di guerra molto affascinante e i panorami basteranno a ripagarli della fatica fatta.

### Interesse Naturalistico: Alto
Oltre alle belle fioriture che si possono vedere, gli stambecchi che si possono osservare nell’alta val di guerra affascineranno qualunque bambino o ragazzo.

Dal parcheggio sotto al rifugio Pordenone si prosegue lungo la sterrata, chiusa da una sbarra, che percorre il fondovalle. Sempre seguendo la sterrata, si supera la Casera Meluzzo, ci si sposta sull’altro lato del greto (sinistra orografica) e si raggiunge un bivio.La strada di sinistra prosegue per la val Meluzzo in direzione della casera Valbinon; quella di destra, da percorrere, si inoltra nella val Postegae, mantenendosi sula sinistra (destra orografica). In breve si raggiunge la fine della strada dove un evidente sentiero si inerpica nel bosco sulla sinistra e inizia a costeggiare il fondovalle, mantenendosi sopra il torrente e le belle pozze cristalline che forma. Dopo essersi abbassato sul greto sassoso il sentiero inizia una ripida salita nel bosco che prosegue lungamente e porta in alto, nella valle dell’inferno, per poi piegare sulla destra e imboccare la val di Guerra.
A quota 1790 m ca. (2 h), in corrispondenza di un bivio con un sentiero che scende dal Monte Pramaggiore, si esce dal bosco in un ambiente spettacolare: la val di guerra si presenta infatti costellata da enormi massi e racchiusa tra le belle pareti delle vette circostanti.Al bivio si segue il sentiero di sinistra, si supera una gradevole sorgente e si prosegue lungamente in salita fino a vedere il passo del Mus (2063 m) che si raggiunge con un’ultima salita su pietraie (3 h).



