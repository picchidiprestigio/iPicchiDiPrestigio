---
title: Monte Malaina
description: Il monte Malaina, seconda elevazione dei Monti Lepini, è facilmente raggiungibile con una breve escursione e offre spettacolari panorami sui monti del Parco Nazionale d’Abruzzo, sul Cairo, sugli Ernici, sugli Ausoni e sul Circeo oltre che sulle vicine vette dei Lepini. Lungo l’escursione, inoltre, è possibile vedere gli ingressi di due delle più importanti grotte del Lazio.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 500 m
### Tempo di Andata: 1 ora 30 min
### Tempo di Ritorno: 1 ora
### Itinerario Segnato: Parzialmente
Il percorso è ben segnato ad eccezione della scorciatoia descritta per la discesa verso Pian della Croce.
### Interessi per i bambini:
 Itinerario vario e gradevole che interessa i bambini grazie anche agli ingressi dei due abissi che si incontrano lungo il percorso. Con i più piccoli e i meno motivati è preferibile tornare per l’itinerrio di salita piuttosto che per il percorso descritto.
### Interesse Sportivo: Basso
L’itinerario, è molto semplice  non offre difficoltà tecniche. Tuttavia le formazioni rocciose e il terreno impervio delle zone sommitali divertono molto i bambini.

### Interesse Paesaggistico: Medio
L’itinerario attraversa luoghi molto affascinanti da un punto di vista paesaggistico e offre panorami molto belli (specialmente nelle limpide giornate invernali) sugli Ernici e sui monti del Parco Nazionale. Anche la vista del sottostante Pian della Croce dominato dal Monte Gemma risulta piuttosto interessante per i bambini. 

### Interesse Naturalistico: Medio
Particolarmente interessanti per i bambini gli ingressi dei due abissi, specialmente se corredati da una spiegazione di come gli stessi si sviluppano nel sottosuolo e di come sono stati esplorati. Notevoli anche le grosse doline di Pian della Croce. Per i più attenti alla vegetazione, i grossi agrifogli che si incontrano sulla via di ritorno rappresentano l’attrattiva principale.

Dalla fonte di Santa Serena si imbocca il sentiero che parte alla base del fontanile e sale obliquando verso destra ad aggirare il costone alla base del qual è la fonte stessa. Si prosegue con itinerario abbastanza intuitivo fino a quando il sentiero entra ne bosco dall’altro lato del costone appena aggirato. Si seguono le trace a mezza costa nel bosco fino a raggiungere il fondo della vallecola che si risale fino alla sua testata dalla quale si domina il Pian della Croce.
Il sentiero prosegue, in lieve salita e a mezza costa, fino a raggiungere l’ingresso dell’Abisso di Monte Fato (50 min) pochi metri sotto la cresta che congiunge il Malaina e il Semprevina.

 
Abisso di Monte Fato
 
 



La grotta ha un andamento prevalentemente sub orizzontale. Alla base del pozzo iniziale (27 m) una rapida sequenza di due saltini porta al primo fondo della grotta, raggiunto nel 1967. La prosecuzione verso il fondo attuale, invece, è a circa cinque metri dal fondo dove un finestrone conduce ad un’altra serie di pozzi che portano all’inizio di una serie di meandri, spesso stretti e scomodi, che conducono al sifone terminale alla profondità di 336 m. 




Storia: 


La grotta è stata  scoperta nel 1967 dal Circolo Speleologico Romano ed esplorata fino ad un primo fondo a -45 m. Solo nel 1984 alcuni speleologi del Centro Romano di Speleologia riscoprono la grotta e risalgono alcuni metri alla base del pozzo d’ingresso scoprendo una serie di pozzi paralleli che li porta ad una serie di meandri interrotti da una frana a -181 m.
Solo nel 1994 alcuni speleologi dello Speleo Club Roma riescono a forzare la frana terminale scoprendo i lunghi meandri che li condurranno, nello stesso anno, al sifone finale a -336 m. 




Escursioni che conducono all'ingresso: 

Monte Malaina dalla fonte di S. Serena




Si prosegue a sinistra lungo la cresta per raggiungere, in pochi minuti, una sella caratterizzata dalla presenza di una gigantesca dolina che si aggira sulla sinistra ammirando lo spettacolare panorama sul sottostante Pian della Croce.
Da questa sella, poco prima di uscire dal bosco, è possibile fare una breve deviazione scendendo tra le rocce in basso a sinistra, per andare a osservare (fare molta attenzione dato che l’ingresso, a pozzo, non è immediatamente visibile) l’ingresso dell’Ouso di Passo Pratiglio, la grotta più profonda del Lazio.

 
Ouso di Passo Pratiglio
 
 



Con i suoi 840 metri di profondità l’Ouso di Passo Pratiglio è, attualmente, la più profonda grotta del Lazio, nonché una delle più dure della regione. 
Il suo sviluppo può essere suddiviso in tre parti.La prima parte, dall’ingresso fino alla profondità di 191 m, la grotta si presenta come una serie di pozzi verticali in rapida successione.Da questo punto la grotta assume un andamento sub-orizzontale: ad un primo stretto meandro (Vicolo delle Madonne) segue una breve serie di pozzi e un secondo meandro (Meandro delle Murge) che si fa sempre più bagnato fino al vecchio fondo a -299 m.Oltre il vecchio fondo, costituito da una condotta meandriforme di una decina di metri quasi completamente allagata (tra l’acqua e la volta c’erano, al momento dell'esplorazione, circa 4 cm d’aria), la grotta riprende un andamento decisamente verticale e precipita tra bagnatissimi pozzi e scomodi meandri fino alla profondità di circa 840 m, dove la grotta termina davanti a un profondo sifone.




Storia: 


La grotta è stata scoperta nel 1976 da speleologi dello Speleo Club Roma (SCR) che l’hanno esplorata fino a alla profondità di -81 m dove si sono fermati di fronte a una fessura intransitabile.
Nel 1996 altri speleologi dello SCR hanno allargato la fessura finale ed altre successive è hanno progredito fino alla profondità di -299 m dove si sono arrestati di fronte ad un quasi sifone: una condotta quasi completamente allagata con solo 1 cm d’aria tra la volta e la superficie dell’acqua.
Solo nel 2004 speleologi dell’Associazione Ricerche e Studi Demo-etno-antropologici superano il tratto allagato e proseguono le esplorazioni fino a raggiungere, nel 2006, un sifone posto a circa 840 m di profondità.




Escursioni che conducono all'ingresso: 

Monte Malaina dalla fonte di S. Serena




Tornati alla sella, si imbocca il sentiero che esce dal bosco, affronta la salita sassosa verso la vetta, aggira sulla sinistra una prima elevazione, raggiunge una sella rocciosa e pochi metri più in alto conduce in vetta (1480 m;  1 h 30 min dal fontanile).
Per la discesa è possibile ripercorrere l’itinerario di salita oppure proseguire lungo la cresta, scendendo nella direzione opposta a quella dal quale siamo arrivati. Si superano alcune formazioni rocciose e si continua a scendere in cresta fino a quando la stessa viene coperta dalla faggeta. A questo punto (circa quota 1310 m) il sentiero segnato piega a destra della cresta. Per risparmiare un po’ di tempo e dislivello, conviene, invece, scendere a sinistra (seguendo delle rade tracce)  nella dolina boscosa sottostante e seguire, sempre in discesa, l’evidente vallecola che dalla dolina stessa ha inizio. Si supera un tratto all’aperto, si piega a sinistra per rientrare  nel bosco e scendere, cercando il percorso più comodo, lungo la linea dell’acqua ora piuttosto ripida. Quando si esce dal bosco, anziché continuare a scendere tra le felci sottostanti, si intercetta un sentiero che si segue a sinistra quasi in orizzontale. Il sentiero, dapprima molto evidente, termina in corrispondenza di un grosso albero su un poco marcato costone che si percorre in discesa, tra dei begli agrifogli fino a raggiungere il fondo di Pian della Croce che si percorre, a sinistra, fino a raggiungere il punto di partenza. Da notare le grosse doline che ricoprono il piano.



