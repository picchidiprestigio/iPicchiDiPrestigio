---
title: La Monna
description: Le due vette gemelle “La Monna” e “Monte Fanfilli” rappresentano il culmine della breve dorsale secondaria che si sviluppa a Sud Ovest del Monte Ortara e che si conclude con le impressionanti pareti che dal Monte Rotonaria precipitano verso il paese di Collepardo. Delle numerose escursioni possibili per raggiungere queste cime, quella proposta è sicuramente la più semplice e la meno faticosa dato che si sviluppa integralmente su strade sterrate e comodi sentieri senza molto dislivello. I luoghi attraversati sono sempre eccezionali e, anche se deturpati da numerosi manufatti, rendono l’itinerario ideale per introdurre i bambini alla montagna.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 700 m
### Quota Massima: 1 952m slm
### Tempo di Andata: 3 ore
### Tempo di Ritorno: 2 ore 30 min
### Itinerario Segnato: Si
### Interessi per i bambini:
 Itinerario adattissimo ai bambini vista la sua semplicità e la varietà di paesaggio.
### Interesse Paesaggistico: Alto
Il paesaggio arido e lunare ha delle creste ha proprio il tipico aspetto misterioso e alieno che affascina i bambini.

### Interesse Naturalistico: Basso
Purtroppo gli impianti di Campocatino hanno lasciato il segno e imbattersi in grossi animali è quantomeno improbabile. In primavera sono molto belle le fioriture intorno al Campovano, ma solitamente non entusiasmano i bambini. Nel Camopovano, solitamente ci sono cavalli e mucche al pascolo che interesseranno i più piccoli.

Dal parcheggio di Campo Catino si risale lungo gli orribili sbancamenti delle piste verso Monte Vermicano fino a intercettare un sentiero che taglia il pendio verso sinistra e raggiunge prima la cresta e quindi una strada sterrata in corrispondenza di una sella.
Si segue la strada verso destra e, senza possibilità di errore, si arriva ad affacciarsi sul bel pianoro di Campovano proprio sopra un edificio in cemento. Ignorando il bivio per raggiungere l’edificio si prosegue lungo la strada aggirando l’altipiano a sinistra fino al margine sul lato opposto dove la strada termina.
Si imbocca il sentiero, logica prosecuzione della strada, che risale fino ad una sella per prosegue, sempre molto evidente, fino alla vetta di Monte Fanfilli (1952 m slm).
Dalla vetta, si piega a destra, si scende lungo un sentiero ben visibile ad una sella e, quindi si risale fino alla vetta de La Monna (1952 m slm; 3 ore).
Per il ritorno sono necessarie circa 2 ore e mezza: si percorre lo stesso itinerario dell’andata, ma val la pena aggirare il Campovano sull’altro lato per raggiungere l’edificio al suo margine settentrionale e riguadagnare la sterrata percorsa all’andata.



