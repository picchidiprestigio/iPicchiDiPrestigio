---
title: Monte Circeo Torre Paola
description: "Spettacolare! Della salita alla vetta del Monte Circeo, si può dire solo questo. Siamo a quote basse, bassissime: con i suoi 541 metri slm, il Circeo è (in realtà) una collina; eppure i panorami che regala e le difficoltà della salita non hanno nulla da invidiare alle montagne dell’intero Appennino."
featured_image: /images_escursioni/monte_circeo_torre_paola/lago_di_paola_da_monte_circeo.jpg
date: 2023-09-05T11:31:16+02:00
draft: false
---


## Sintesi
### Difficoltà: EE
### Ascesa Totale: 580 m
### Quota Massima: 541m slm
### Tempo di Andata: 2 ore
### Tempo di Ritorno: 1 ora
### Itinerario Segnato: Si
### Interessi per i bambini:
 Percorso assolutamente eccezionale che non potrà non entusiasmare un bambino principalmente per gli aspetti paesaggistici e sportivi. Occorre, tuttavia, prestare la massima attenzione a non sottostimare la difficoltà dell’itinerario che presenta numerosi passaggi difficili ed esposti ed è adatto a soli escursionisti esperti e abituati alla progressione su terreni infidi e difficili. Se non siete esperti, vi raccomandiamo di rivolgersi ad una guida esperta.
### Interesse Sportivo: Alto
L’itinerario è sorprendentemente aereo e ricco di passaggi su roccia che entusiasmano i bambini più sportivi. Molti passaggi, però, sono esposti e pericolosi. L’itinerario, quindi deve essere percorso solo da bambini già abituati a camminare su terreni difficili e accompagnati da adulti esperti. Si raccomanda di rivolgersi ad una guida esperta se una delle due condizioni non fosse soddisfatta.

### Interesse Paesaggistico: Alto
Il panorama sulla sottostante duna di sabbia, sul mare e sulle montagne dell’Antiappennino Laziale è così insolito e spettacolare da riuscire a entusiasmare anche i bambini meno sensibili agli aspetti paesaggistici.

### Interesse Naturalistico: Medio
Siamo nel cuore del Parco Nazionale del Circeo e la vegetazione, esempio da manuale di macchia mediterranea, è bella e abbondante come le fioriture primaverili. Tuttavia la vegetazione non è la cosa che, in questo itinerario, colpisce maggiormente i bambini.

Imboccata l’evidente strada sterrata che costeggia il muro di cinta del terreno su cui sorge Torre Paola, la si segue fino ad un piccolo slargo dove, sulla destra inizia un ripidissimo sentiero che si inerpica nella lecceta.
Seguendo il sentiero, si risalgono (dritto per dritto)  quasi 100 m di dislivello fino ad una vecchia carbonaia dove il sentiero piega a destra e la salita diviene più morbida. Proseguendo nella salita, il terreno diventa sempre più accidentato e roccioso e in alcuni passaggi si iniziano ad utilizzare le mani per superare alcune roccette che, in breve, conducono sulla cresta che sale da Torre Paola.
Si piega, quindi a sinistra e, tenendosi poco sotto il filo di cresta, si segue l’impervio sentiero intagliato nella rigogliosa macchia mediterranea che, con alcune salite decisamente ripide, conduce ad una prima cima (418 m slm; 1 h 15 min) al di la della quale si scende ripidamente fino ad una spettacolare sella (fare molta attenzione perché ci si trova proprio sul ciglio del “precipizio” che precipita giù fino al mare).
Dalla sella si risale seguendo un aereo sentierino che, con alcuni tratti un po’ esposti e superando facili roccette, conduce fino all’anticima del Monte Circeo, oltre la quale le difficoltà terminano e in breve si raggiunge la vetta (541 m slm; 45 min dalla prima cima).
Per la discesa si ripercorre la via dell’andata per poco più di 100m fino ad un bivio (prima dell’anticima). Si imbocca il sentiero di destra che scende ripidissimo nella lecceta che copre il versante nord fino ad intercettare, a ca. 65 m di quota,  una strada sterrata che, percorsa verso sinistra conduce a Torre Paola (1 h dalla vetta).



## Photo Gallery
![](/images_escursioni/monte_circeo_torre_paola/lago_di_paola_da_monte_circeo.jpg "Lago di Paola da Monte Circeo: La duna e il lago di Paola visti dalla cresta del Monte Circeo.")  ![](/images_escursioni/monte_circeo_torre_paola/lecci_su_monte_circeo..jpg "Lecci su monte Circeo.: Nel cuore della ripida lecceta all'inizio dell'itinerario.")  ![](/images_escursioni/monte_circeo_torre_paola/lecci_su_monte_circeo..jpg "Lecci su monte Circeo.: Le prime roccette iniziano già nella lecceta.")  ![](/images_escursioni/monte_circeo_torre_paola/torre_paola.jpg "Torre Paola: Torre Paola vista dall'alto.")  ![](/images_escursioni/monte_circeo_torre_paola/monte_circeo.jpg "Monte Circeo: Lungo il ripido sentiero che conduce alla vetta del Circeo.")  ![](/images_escursioni/monte_circeo_torre_paola/monte_circeo_-_il_precipizio.jpg "Monte Circeo - Il Precipizio: Il sentiero, in vari tratti, passa proprio sull'orlo del "Precipizio".")  ![](/images_escursioni/monte_circeo_torre_paola/monte_circeo.jpg "Monte Circeo: La sella dopo la prima cima.")  ![](/images_escursioni/monte_circeo_torre_paola/la_duna_dal_circeo.jpg "La Duna dal Circeo: Uno sguardo indietro verso la prima cima, superata, e la bella duna che separa il Lago di Paola dal mare.")  ![](/images_escursioni/monte_circeo_torre_paola/monte_circeo.jpg "Monte Circeo: Sulle ripide roccette verso la vetta. Sullo sfondo la prima cima e il lago di Paola.")  ![](/images_escursioni/monte_circeo_torre_paola/duna_e_lago_di_paola.jpg "Duna e lago di Paola: Uno sguardo sulla duna e il lago di Paola.")  ![](/images_escursioni/monte_circeo_torre_paola/monte_circeo.jpg "Monte Circeo: Ormai prossimi alla vetta del Monte Circeo.")  ![](/images_escursioni/monte_circeo_torre_paola/la_duna_del_circeo..jpg "La duna del Circeo.: Panorama sulle dune dall'ultima salita rima della vetta.")  ![](/images_escursioni/monte_circeo_torre_paola/monte_circeo.jpg "Monte Circeo: Panorama verso gli Ausoni e gli Aurunci dalla vetta del Monte Circeo.")  ![](/images_escursioni/monte_circeo_torre_paola/monte_circeo.jpg "Monte Circeo: Passeggiando sulla comoda vetta.")  ![](/images_escursioni/monte_circeo_torre_paola/monte_circeo_-_lecci.jpg "Monte Circeo - Lecci: Lungo la strada del ritorno, nella fitta lecceta.")  ![](/images_escursioni/monte_circeo_torre_paola/torre_paola.jpg "Torre Paola: Torre Paola vista dal punto di inizio/fine del percorso.")  