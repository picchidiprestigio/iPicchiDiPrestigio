---
title: Fonte Canale
description: Gradevole itinerario che si svolge attraverso i bei piani carsici e le faggete subito sotto le pareti “dolomitiche” del versante N del Sirente. Si tratta di un percorso molto semplice e poco faticosa che si svolge integralmente su strade sterrate e ben si adatta ai giovani escursionisti alle prime armi. Il piano di canale caratterizzato da un piccolo laghetto è una meta ideale per un picnic.
featured_image: /images_escursioni/fonte_canale/prati_del_sirente.jpg
date: 2023-09-05T11:31:16+02:00
draft: false
---


## Sintesi
### Difficoltà: T
### Ascesa Totale: 250 m
### Tempo di Andata: 1 ora 30 min
### Tempo di Ritorno: 1 ora
### Itinerario Segnato: Si
### Interessi per i bambini:
 Itinerario adatto ai bambini più piccoli o a giovani escursionisti alle prime armi. Meta ideale per un picnic di famiglia può essere facilmente percorso anche con bambini molto piccoli trasportati dai genitori. La fonte di interesse per i bambini è principalmente legata alla presenza di animali al pascolo che sono, solitamente, particolarmente docili e disposti a farsi avvicinare.
### Interesse Paesaggistico: Basso
I paesaggi che caratterizzano l’itinerario, pur se interessanti per un adulto, non sono solitamente in grado di affascinare più di tanto un bambino.I boschi possono interessare ai bambini, ma mancano di quell’aspetto fiabesco che solitamente ricercano i più giovani. Molto belli i prati del piano di Canale dominati dalle pareti dall’aspetto dolomitico che piacciono ai bambini liberi di correre e di giocare.

### Interesse Naturalistico: Medio
Interessanti le fioriture di violette, primule e panzè in primavere e la varietà di funghi presenti nel sottobosco in autunno. Con un po’ di fortuna è possibile ammirare qualche grifone in volo.L’interesse principale per i bambini è, però, rappresentato dalla possibilità di avvicinare gli animali al pascolo.

Dal parcheggio al margine orientale dei prati del Sirente, nei pressi della chiesa della Madonna, inizia una sterrata (segnalata come ippovia) che superata la sbarra iniziale e percorse poche centinaia di metri raggiunge una bassa costruzione recentemente rinnovata e si inoltra nel bosco.
Si segue lungamente la strada che, senza possibilità di errore, procede nel sottobosco dapprima pianeggiante e poi in salita fino ad intercettare un sentiero che scende a sinistra in direzione dello chalet del Sirente. Si prosegue per la via più evidente a destra (chiare indicazioni per Fonte Canale e Gagliano Aterno) che superata una ripida salita prosegue più pianeggiante fino ad incrociare un sentiero che risalendo dallo Chalet prosegue verso il Sirente.
Ignorato il sentiero si continua sempre dritto sulla sterrata, si supera l’immissione sulla sinistra di un’ulteriore carrareccia proveniente dallo chalet e si raggiunge in breve l’ampio Piano di Canale.
Si prosegue sui prati fino all’altra estremità del piano, ove è presente un laghetto, si risale di pochi metri lungo un evidente sterrata e si raggiunge il fontanile meta dell’itinerario.
Volendo, pochi metri oltre  si può raggiungere un edificio in muratura attrezzato con comodi tavoli da picnic.



## Photo Gallery
![](/images_escursioni/fonte_canale/prati_del_sirente.jpg "Prati del Sirente: Partenza dai prati del Sirente")  ![](/images_escursioni/fonte_canale/.jpg ": Impossibile perdersi!")  ![](/images_escursioni/fonte_canale/.jpg ": L'itinerario si svolge prevalentemente nel bosco")  ![](/images_escursioni/fonte_canale/.jpg ": Un cavallo desideroso di coccole ...")  ![](/images_escursioni/fonte_canale/.jpg ": ... un altro!")  ![](/images_escursioni/fonte_canale/.jpg ": Con una mantella la pioggia è divertente")  ![](/images_escursioni/fonte_canale/.jpg ": Un umido ritorno")  