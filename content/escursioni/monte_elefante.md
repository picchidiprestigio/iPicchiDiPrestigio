---
title: Monte Elefante
description: Monte Elefante, quinta elevazione dei monti Reatini, è un montagna normalmente considerata di second’ordine che, però, riserva all’escursionista sorprese di sicuro interesse. Nonostante il suo aspetto dolce e prativo, infatti, Monte Elefante regala panorami mozzafiato e creste incredibilmente aeree. Quella proposta è una passeggiata molto breve e remunerativa che permette, quasi senza fatica, di raggiungere anche il vicino Monte Valloni.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 330 m
### Quota Massima: 2 015m slm
### Tempo di Andata: 1 ora
### Tempo di Ritorno: 45 min
### Itinerario Segnato: Si
### Interessi per i bambini:
 L’escursione è breve e, con l’eccezione della breve ma ripida salita finale, poco faticosa. Si tratta di un itinerario sicuramente adatto ai bambini anche alle prime esperienze di montagna lungo il quale, però, occorre fare molta attenzione. I prati attraversati dal sentiero, infatti, sono sorprendentemente ripidi (quasi delle pareti verdi, in alcuni tratti) e una scivolata può risultare davvero molto pericolosa.In caso di bagnato o, peggio, di brina o ghiaccio, inoltre, l’erba diventa sorprendentemente scivolosa. In tali condizioni è meglio non avventurarsi lungo questo itinerario.
### Interesse Paesaggistico: Alto
L’ambiente, seppur deturpato dalle strade sterrate che feriscono i fianchi della montagna è insospettabilmente aereo e di sicuro interesse per i bambini e i ragazzi caratterizzato, com’è, da prati ripidissimi e creste sempre erbose ma aeree e panoramiche. Proprio l’ampiezza dei panorami che coprono tutti i principali massicci dell’Appennino Centrale non potrà non entusiasmare i bambini, specialmente se riusciranno a riconoscere luoghi già visitati.

### Interesse Naturalistico: Basso
I prati attraversati regalano, in primavera, belle fioriture, ma l’aspetto naturalitico del percorso non è sicuramente la cosa che interesserà maggiormente i ragazzi.

Dal tornante sopra al rifugio Sebastiani si percorre la strada sterrata a destra che con un solo tornante raggiunge in breve la cresta soprastante in corrispondenza di una sella dalla quale si gode di un fantasistico panorama su Monte di Cambio.Da questo punto si prosegue seguendo il sentiero a destra che, dapprima in cresta e poi tagliando a mezzacosta supera una piccola elevazione e scende fino ad una seconda e ben più marcata sella proprio ai piedi della ripida salita finale che conduce in vetta a Monte Elefante (2015 m; 50 min).
Dalla vetta è possibile seguire l’ampia cresta erbosa a destra che conduce, in meno di dioaci minuti, a monte Valloni (2004 m).
La discesa per la stessa via richiede circa tre quarti d’ora.  



