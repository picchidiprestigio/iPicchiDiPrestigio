---
title: Forcella Duranno
description: Splendido itinerario che permette di raggiungere un balcone eccezionale sulla cima dei Preti e di godere di molte delle attrattive naturalistiche che caratterizzano le dolomiti Friulane. Si tratta, tuttavia di un percorso lungo dal dislivello tutt’altro che trascurabile adatto solo ai bambini più allenati e motivati.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: EE
### Ascesa Totale: 1 300m
### Quota Massima: 2 275m slm
### Tempo di Andata: 4 ore
### Tempo di Ritorno: 2 ore 30 min
### Itinerario Segnato: Si
### Interessi per i bambini:
 Itinerario lungo anche se non eccessivamente faticoso che può essere percorso solo da bambini molto allenati e motivati. Il percorso, infatti, offre innumerevoli spunti di interesse per i bambini, ma affrontato senza la dovuta preparazione può tramutarsi facilmente in una vera e propria tortura.
### Interesse Sportivo: Medio
Pur trattandosi di un itinerario piuttosto semplice i bambini più scatenati apprezzeranno sicuramente i passaggi rocciosi sotto la forcella.

### Interesse Paesaggistico: Alto
Il panorama che si gode dalla forcella e la vista delle pareti del Duranno sono veramente spettacolari e in grado di esaltare bambini e ragazzi sia per la loro intrinseca bellezza sia per l’aspetto delle guglie e delle stratificazioni della roccia facilmente interpretabile in chiave fantasy.

### Interesse Naturalistico: Alto
 
Megarhyssa vagatoria
Da un punto di vista naturalistico l’itinerario è un vero e proprio gioiello. I più attratti dalle peculiarità saranno estasiati dalla vista delle pinguicole (piante carnivore dette anche “erba unta”) che si incontrano numerose dal termine della zona dei mughi per tutte le aree prative. Gli amanti dei fiori si esalteranno ala vista delle numerose stelle alpine che abbondano lungo la cresta. I amanti degli animali, infine, gioiranno nel’incontrare i numerosi stambecchi che si incontrano ala forcella e che solitamente non fuggono alla vista degli escursionisti.Nelle zone boscose più in basso, infine, i ragazzi più attenti potranno facilmente osservare numerosi cerambici o anche avere la fortuna di incontrare una Megarhyssa intenta a perforare un tronco per deporre le proprie uova in una sfortunata larva lignicola.
 

Dal parcheggio si raggiunge il rifugio Maniago (1h 45 min) per il relativo itinerario. Dopo una doverosa sosta si prosegue per il sentiero che partendo dal fontanile dietro il rifugio si dirige a destra, verso le pareti meridionali del Monte Duranno.
Si sale a tonanti in una zona ricca di mughi fin quasi a raggiungere le pareti rocciose dove il sentiero inizia ad obliquare a destra su terreno più aperto. Si superano sempre in salita alcune aree prative e, quindi, si risalgono con alcuni tornanti del pietraie fino alla base dei balzi rocciosi subito sotto la forcella.
Con percorso intuitivo e ben segnato si risalgono alcuni facili passaggi rocciosi e tratti di pietrisco un po’ scivoloso fino a raggiungere la cresta (2220 m) pochi metri sopra la forcella (4 h).
Dopo aver goduto del panorama eccezionale sul gruppo di Cima dei Preti vale la pena seguire il sentiero che tagliando a mezza costa sulla destra raggiunge, in una decina di minuti, una delle Cime Centenere (2275 m) dalla quale si gode di un ampio panorama.



