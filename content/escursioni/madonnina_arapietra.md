---
title: Madonnina Arapietra
description: Nel caso in cui la telecabina dei Prati di Tivo sia chiusa è preferibile raggiungere la Madonnina per questo itinerario che percorre la bella cresta dell'Arapietra anziché salire direttamente dai Prati di Tivo. I panorami sono molto belli e l’itinerario non è faticoso, ma di solito i bambini non ne sono entusiasti.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: T
### Ascesa Totale: 350 m
### Tempo di Andata: 1 ora
### Tempo di Ritorno: 45 min
### Itinerario Segnato: Si
### Interessi per i bambini:
 Nonostante i bei panorami e la presenza dei ruderi dell’albergo, l’itinerario non risulta mai molto apprezzato da bambini e ragazzi abituati a camminare che lo vivono come una noia mortale in sostituzione della più divertente telecabina.L’itinerario, quindi, è consigliabile solo in casi di oggettiva impossibilità ad usufruire della cabinovia, oppure puntando all’albergo diroccato come meta di un picnic con bambini molto piccoli alle prime esperienze.Inoltre, se la Madonnina è il punto di partenza per una meta oltre il rifugio Franchetti bisogna considerare che, se non si utilizza la telecabina, i dislivelli cominciano ad essere eccessivi per quasi qualunque bambino.
Un’insolita attrattiva per i bambini può essere costituita dall’osservazione dei biker che scendono a tutta velocità nel tratto compreso tra la madonnina e l’albergo. Facendo attenzione a non invadere i percorsi delle biciclette, la presenza del bike park può suscitare un certo interesse.
### Interesse Paesaggistico: Basso
Nonostante i bei panorami sul paretone di Corno grande e sul Corno Piccolo, difficilmente i bambini si entusiasmeranno per il paesaggio. Più accattivanti risultano, di solito, i ruderi dell’albergo, ma non potendo entrare perché pericolanti (recentemente gli ingressi sono stati chiusi da reti metalliche) anche questi non eserciteranno più di tanto fascino sui bambini.

Dalla sella di Cima Alta si segue il crinale erboso sulla destra che punta al gruppo Corno Grande e Corno Piccolo. Ben visibile più in alto è il rudere di un albergo mai finito di costruire (1896 m) che, senza possibilità di errore si raggiunge con una ripida salita. Oltre l’albergo la pendenza diminuisce e in una decina di minuti si raggiunge, per bei prati, la stazione superiore della telecabina dove è la Madonnina (2028 m).



