---
title: Rifugio Franchetti
description: Breve e bella salita che raggiunge il Rifugio Franchetti appollaiato su uno sperone nell'alta Valle delle Cornacchie. Un itinerario breve, gradevole e poco faticoso in un ambiente selvaggio e incredibilmente scenografico.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 450 m
### Tempo di Andata: 1 ora 15 min
### Tempo di Ritorno: 1 ora
### Itinerario Segnato: Si
### Interessi per i bambini:
 Attenzione: l'itinerario è molto facile e può essere percorso anche con bambini piccolissimi. Tuttavia, presenta un passaggio di arrampicata facile e attrezzato, ma piuttosto esposto. Deve quindi essere percorso con estrema cautela specialmente per quel che riguarda la sicurezza dei bambini
Agli occhi dei bambini, le maggiori attrattive dell’itinerario sono date dall’ambiente selvaggio e di sicuro fascino per i bambini e dal raggiungimento del rifugio.Un itinerario particolarmente adatta per affrontare le prime difficoltà senza troppa fatica e in un ambientazione coinvolgente e “aliena”.
Sicuramente divertente pernottare al rifugio e ammirare la colorazione che assumono le pareti che lo circondano all'alba e al tramonto. Ulteriori informazioni possono essere reperite dal sito web del rifugio.
### Interesse Sportivo: Medio
Itinerario non difficile su sentiero ben tracciato che offre alcuni spunti di divertimento (centinaia di massi per arrampicarsi) e il superamento di una facile paretina, ideale per sperimentare le prime difficoltà. Fare molta attenzione perché la paretina, pur se attrezzata è piuttosto esposta e potrebbe terrorizzare i meno esperti (adulti e bambini).

### Interesse Paesaggistico: Alto
L’itinerario si svolge in una delle aree più selvagge e dall’aspetto più dolomitico dell’intero Appennino. Il paesaggio non lascia indifferente neppure il più esigente dei ragazzi. Anche i bambini più piccoli risultano solitamente attratti dall'aspetto inusuale e fiabesco dell'ambiente caratterizzato dalle fiamme di pietra del Corno Piccolo.

### Interesse Naturalistico: Basso
Purtroppo, trattandosi di una delle zone più frequentate dell’Appennino, è piuttosto improbabile imbattersi in piante o animali selvatici a parte alcuni rapaci in volo e modeste fioriture di genziane.

Dall’arrivo della cabinovia si prosegue in cresta fino a quando il sentiero, dopo un paio di tornanti, piega a sinistra tagliando le pendici di Corno Piccolo per inoltrarsi verso la Valle delle Cornacchie (ignorare il sentiero a destra che conduce al sentiero Ventricini).Su sentiero sempre molto evidente, si superano alcune pietraie e un caratteristico passaggio sotto i massi fino a raggiungere una paretina da superare con un passaggio attrezzato facile ma leggermente esposto (porre particolare attenzione con i bambini; potrebbe essere necessario assicurare i più piccoli o i meno esperti).Superata la paretina ci si trova sullo sperone che divide in due la valle, si risale per comodo sentiero con molti tornanti fin sotto il Rifugio Franchetti che si raggiunge con un ultima salita a sinistra (1h 15min).Il Rifugio è un ottimo punto d’appoggio per numerose escursioni. In particolare, da qui partono gli itinerari più semplici per raggiungere la vetta Orientale di Corno Grande e il Corno Piccolo.
Nota: nel caso in cui la cabinovia fosse chiusa o si desideri risparmiare la Madonnina può essere raggiunta con un gradevole itinerario lungo la cresta dell'Arapietra. Si tenga, tuttavia, presente che si tratta di una scelta molto impopolare tra i bambini che raddoppia il dislivello e i tempi di percorrenza.



