---
title: Monte Rotondo
description: Situato in una posizione estremamente panoramica tra i Piani di Pezza, Campo Felice e l’Altipiano delle Rocche, Monte Rotondo è una tondeggiante vetta che, nonostante la presenza degli impianti sciistici, offre la possibilità di una piacevole e panoramica escursione che si sviluppa sul versante meridionale dove le devastazioni delle piste e degli impianti di risalita non sono più di tanto evidenti.
featured_image: /images_escursioni/monte_rotondo/monte_rotondo.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 750 m
### Quota Massima: 2 062m slm
### Tempo di Andata: 3 ore
### Tempo di Ritorno: 2 ore 30 min
### Itinerario Segnato: Si
### Interessi per i bambini:
 L’itinerario può essere interessante anche per i bambini. Il consiglio è quello di organizzare una scampagnata con pic-nic vicino alla vetta in una bella giornata di tarda primavera o inizio autunno così da poter mangiare al sole sdraiati sull’erba senza sentire troppo caldo durante la salita.
### Interesse Paesaggistico: Basso
I bambini più piccoli sembrano apprezzare le orribili rovine degli impianti di risalita in vetta. I più grandi, invece, apprezzeranno i panorami su tutte le montagne circostanti.

### Interesse Naturalistico: Medio
La presenza di numerosi lamponi rende il percorso piuttosto “ghiotto” durante l’estate. In autunno è comune l’incontro con i cervi (non corretegli appresso e non portate cani (se proprio non potete farne a meno, almeno teneteli al guinzaglio)). Comunissimo l’avvistamento dei grifoni.

Dalla netta curva a sinistra della sterrata  si prosegue in direzione Ovest Nord Ovest, proseguendo lungo la linea fin qui seguita dalla sterrata. Si cammina comodamente nel prato per addentrarsi, pin piano, nell’impluvio che costituisce lo sbocco della Valle Ortica nei Piani di Pezza.
Seguendo il fondo della valle si raggiunge un breve tratto boscoso oltre il quale si trova un’ampia radura. Proseguendo dritto ci si collegherebbe al sentiero per la Cimata di Puzzillo; per raggiungere Monte Rotondo, invece, si piega a destra fino al bosco dove si trova un sentiero (non evidente, ma segnalato) che lo oltrepassa obliquando a destra in moderata salita.
Al di la del bosco il sentiero diviene evidente e risale il pendio erboso verso destra, con alcuni tornanti, fino a raggiungere e costeggiare un piccolo boschetto e poi, entrare, in un modesto impluvio che si risale fin quasi alla sua testata dove il sentiero piega nettamente a sinistra e risale a mezzacosta il pendio fino a raggiungere la cresta dove si intercetta una strada sterrata proprio in corrispondenza di una sella dalla quale scende la pista sciistica “Ariete” (1 h 30 min).
Si piega a sinistra e si percorre lungamente la sterrata che segue la cresta fino a quando, superati due impianti di risalita (Nibbio e Cisterna) si raggiunge un’ampia depressione con i resti di una cisterna e di un abbeveratoio. Senza possibilità di errore si prosegue sempre lungo la strada sterrata fino ad un bivio dove si imbocca la sterrata di destra, meno evidente e più ripida che risale in direzione Sud Est per poi piegare a sinistra e raggiungere la vetta e, pochi metri più avanti, gli orrendi resti di una stazione in disuso degli impianti sciistici (2062 m slm; 1 h 30 min dalla sella dell’ Ariete).
La discesa per lo stesso itinerario richiede circa 2 h 30 min.



## Photo Gallery
![](/images_escursioni/monte_rotondo/monte_rotondo.jpg "Monte Rotondo: Maltempo sulle pendici di Monterotondo e sui Piani di Pezza. ")  ![](/images_escursioni/monte_rotondo/valle_ortica.jpg "Valle Ortica: Nebbia in Valle Ortica.")  ![](/images_escursioni/monte_rotondo/valle_ortica.jpg "Valle Ortica: Nebbia tra i faggi della Valle Ortica.")  ![](/images_escursioni/monte_rotondo/monte_rotondo.jpg "Monte Rotondo: Nebbia sulle pendici di Monte Rotondo.")  ![](/images_escursioni/monte_rotondo/monte_rotondo.jpg "Monte Rotondo: Nebbia sulle pendici di Monte Rotondo.")  ![](/images_escursioni/monte_rotondo/monte_rotondo.jpg "Monte Rotondo: Nebbia sulle pendici di Monte Rotondo.")  ![](/images_escursioni/monte_rotondo/monte_rotondo.jpg "Monte Rotondo: Nebbia sulle pendici di Monte Rotondo.")  ![](/images_escursioni/monte_rotondo/piani_di_pezza.jpg "Piani di Pezza: Autunno ai Piani di Pezza.")  