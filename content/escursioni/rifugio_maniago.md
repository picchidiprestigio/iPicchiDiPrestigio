---
title: Rifugio Maniago
description: Itinerario semplice e gradevole che sale al rifugio Maniago (1730 m) situato in un ambiente spettacolare e selvaggio. Percorribile da tutti bambini che troveranno molto piacevole una sosta con ristoro al rifugio.
featured_image: /images/main_template_pic.jpg
date: 2023-09-05T11:31:16+02:00
draft: false
---


## Sintesi
### Difficoltà: E
### Ascesa Totale: 650m
### Quota Massima: 1 730m slm
### Tempo di Andata: 2 ore
### Tempo di Ritorno: 1 ora 30 min
### Itinerario Segnato: Si
### Interessi per i bambini:
 Itinerario non lungo e poco faticoso che può essere comodamente percorso da qualunque bambino o anche da un adulto con bambino nello zaino. L’interesse principle per i bambini sarà il raggiungimento steso del rifugio e possibilmente un pranzo nello stesso.
### Interesse Paesaggistico: Medio
L’itinerario non presenta particolari attrattive per i bambini, ma il rifugio è collocato in una zona molto bella ai piedi delle pareti del Duranno e riscuoterà un certo interesse da parte dei bambini e dei ragazzi.Al ritorno, quando si attraversa il fondo della val Zemola, vale la pena effettuare una piccola deviazione (ca. 10 min) a sinistra dove un affluente forma una bella cascata che entusiasmerà i bambini.

### Interesse Naturalistico: Medio
A parte l’abbondanza di mirtilli non sono da segnalare particolari attrattive naturalistiche per i bambini.I fiori e gli animali del rifugio interesseranno qualunque bambino, ma se osservando sulle ceppaie e sui tronchi caduti riuscirete a notare qualche bel cerambice l’interesse del percorso aumenterà di molto.

Dal parcheggio, seguendo le chiare indicazioni, si segue la strada superiore in salita. Dopo circa 750 m, sempre seguendo le indicazioni, si abbandona la strada per seguire un sentiero a sinistra che perdendo una cinquantina di metri di quota raggiunge il fondo valle e traversa il greto del torrente per raggiungere un bivio sull’altra sponda.
Si segue il sentiero di sinistra che risale la val Zemola sulla destra (sinistra orografica) fino a quando piega a destra e si immette nella val de Bozzia. Dopo pochi metri, quando per proseguire lungo il fondovalle si dovrebbe entrare in acqua (bassa), si piega a sinistra, si percorre un comodo sentiero che risale nel bosco (proseguendo lungo il fondo valle, dopo un lunga e sgradevole salita sui massi si raggiunge una strada che percorsa a sinistra arriva ai ruderi della casera Pezzei dove si ritrova il sentiero).
Il sentiero risale lungamente il bosco, attraversa una strada sterrata, continua a salire e ritrova la strada in corrispondenza dei ruderi della casera Pezzei.
Si attraversa nuovamente la strada e si imbocca l’evidente sentiero (leggermente a destra) che risale ripidissimo nel bosco, supera una strada, prosegue sempre molto ripido e finalmente intercetta un sentiero che traversando a mezza costa conduce a Casera Bedin a sinistra e al rifugio Maniaco a destra. Svoltando a destra, quindi, si raggiunge il rifugio con bel percorso pianeggiante di una decina di minuti.
La discesa per la stesa via richiede circa un’ora.



